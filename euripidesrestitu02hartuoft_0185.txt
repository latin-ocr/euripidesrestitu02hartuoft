173

tur, cum argumento fabulae immutaretur, non posse nostri
poetae opus cum Euripidis opere comparari facile est
intellectu. Accedit apparatus institutorumque scenicorum
diversitas, qua plus tres actores una in scenam produ-
cere licuit Goethio, non licuit Euripidi. Neque illud negli-
gendum est, quod de persona, quae dicitur primaria,
aliter Goethius sensit, quam veteres poetae, ut in uua
oportere summum rei momentum niti censeret.. quum Eu-
ripides pari fere dignitate duos instruxerit. Eiusdem ge-
neris est, quod ille nullam debere tragoediae partem lae·-
tam esse et priores actus utique posterioribus malorum
incremento inferiores esse censuit. ln quibus efficiendis
quod nostrorum hominum iudicia secutus est, alia quidem
effinxit, quam Euripides, sed ea, quae per se neque me-
liora neque deteriora essent. Demtis his, paucissima in-
telliges relinqui, in quibus componendis Goethius Euripi-
dem imitari potuerit, quaeque inter se possint comparari.
Comparavit tamen utrumque opus G. HermannuS, sed
neutiquam ea, qua decuit, ratione. Comparavit item Gre-
verus, paullo quidem melius, sed tamen sic, ut neque quae
distinguenda sunt distinxerit neque in mentem Euripidis
satis intraverit neque verborum sensum omnium recte
perceperit *). Comparavit denique Guil. E. Weberus,
de Euripide quidem rectius quam uterque iudicans, cete-
rum eo occupatus errore, quo hodie multi tenentur, ut
opificum opera atque Sophoclem imitari idem esse puta-
ret, unde factum est, ut vere Sophocleum opus ei Goe-

*) Saepe Euripidem immemorem eorum esse, quae antea ‹li-
xerit‚ neque sibi constare affirmat. Cuius rei documentum
affert hoc, quod v. 1159. gladius iphigeniae manibus tri-
bue-retur, cum tamen antea hospites non ipsius manibus
immolari dictum esset. Quasi vero nudis digitis capilli
resecari possint! Quod Thoas suam ipse gentem barbaram
appellet, morositatis est reprehendere. Neque Orestes erra-
vit, morem Athenis etiamnunc servari dicens: totam
enim Graeciam a se, antequam oraculum denuo adiret,

agitato Furiis peragratam esse (περιπολῶν καθ’ Ἑλλάδα)
aliis locis aperte dixit.

