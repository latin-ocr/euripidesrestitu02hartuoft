363

evenire altera solet, si fiat posterior res, factum iri. et
eventuram esse etiam priorem: at haec posterior falsa
est, ideoque rursus etiam prima falsa *). Aliter autem se
re habente posteriore, necesse est eam amplificando aut
fieri aut evenire: propterea enim, quod hanc'veram esse
scimus, inducitur animus ad falso argumentandum veram
esse etiam primam. Cuius rei exemplum est de Niptris
(Sophoclis)**). Praestat autem impossibilia, quae verisi-
milia sint, eligere, quam possibilia ea, quibus fides dero-
getur, neque orationes decet ex partibus improbabilibus
constare, sed potissimum quidem nihil habere improbabile,
sin minua, extra argumentum esse debet, velut Oedipus
(Euripidis), quomodo Laius perierit ignorans, sed non in
dramate ipso, velut in Electra (Sophoclis) ii, qui Pythica
certamina exponunt, aut in Mysis (Sophoclis) is, qui mu-
tus ex Tegea in Mysiam pervenit. ltaque dicere, futu-
rum fuisse, ut argumentum fabulae tolleretur, nisi talia
fingerentur, ridiculum est. A principio enim non decet
eiusmodi argumenta componere; sin quis constituerit et
visum erit convenientius, intelligere eundem illud absur-
dum esse: quandoquidem etiam quae insunt Odysseae de
Ulysse in littore a Phaeacibus exposito, manifestum est non
fuisse tolerabilia futura, si malus aliquis poeta finxisset;
nunc vero ceteris bonis poeta obscurat ac dulcia reddit
quae absurda sunt. Dictione autem elaborare decet in
inertibus locis, qui sint neque morati neque sententiosi:
occultat enim rursus nimius verborum splendor et mores
et sententias.'’ Alio loco (c. 25. §.1⁶1.) tria idem ponit
genera impossibilium, quorum prinium sit ad poesin refe-
rendum, alterum ad meliorem rerum speciem, tertium ad
opinionem. Et poesin quidem quod attineat, meliora ait
esse credibilia, quae sint impossibilia, quam incredibilia,
quae sint possibilia3 meliorem autem rerum speciem in
hoc niti, quod exemplaria debeant supra vulgarem spe-
ciem eminere3 opinionem denique tum eadem ratione pro-

*) cozzo δ’ ἐστὶ ψεῦδος, διὸ δὴ αὖ τὸ πρῶτον ψεῦδος. AB
reposui pro eo quod vulgo scribitur ἄν.
*ἢ Idem drama Aristoteles c. 16. 5. 3. commemorat.

