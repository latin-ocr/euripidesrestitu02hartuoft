489

prodiens se civium non minus quam suam iniuriam ultum
esse affirmavit: nam si viros interficere impune esset
uxoribus, mortem omnibus timendam fore, qui feminis
servire nollent. Neque tamen persuasit, sed vicit impro-
bus ille, qui interfici reos iubebat3 lapidationem depre-
cans vix impetravit, ut sua manu mortem inferre sibi et
sorori liceret. Abeuntem e concione praeter Pyladem
etiam reliqui amici sodalesque cum lacrimis et miseratione
comitantur.

Moriendum igitur est Agamemnonis liberis, et hodie
quidem, neque eos iuvit Apollinis oraculum. His auditis
Electra, quum aliquamdiu muta oculos defixisset, in la-
menta ,dolorem cum planctibus et laniatu genarum effun-
dit, non mollibus utens querelis, sed iis, quae dignae sint
Tantali prole. Domus enim Pelopidarum quondam beatae
ac potentis interitum, invidia civium effectum, et rerum
humanarum vicissitudinem deploratg optat, ut ad petram
illam inter coelum terramque suspensam tollatur, ut co·
ram Tantalo proavo vociferetur calamitates gentis aliam
super aliam invectas commemorans, aurei agni funestum
prodigium et diras epulas, quibus conspectis sol retro
currum ad Auroram egerit, et seriem cladum a Myrtili
caede ad Agamemnonis et liberorum eius interitum con-
tinuatam.

Revertitnr iam e foro OresteS‚ Pylade gressus eius
sustentante, et magno animo ad mortem se obeundam pa-
rat, abstinens querelis ipse et luctum sororis compescens.
Generosam indolem ambo declarant constituentes, ut prior
Orestes gladio se percutiat, tum Electra eodem utens
ferro exemplum eius imitetur. Hoc constituto, dum fra-
tris collo brachia soror circumdat, frangitur Orestis quo-
que animus. Mutuis igitur amplexibus haerentes cupiunt
se una interfici et uno tumulo componi3 desertos autem
se a cognatis esse videns Orestes, Pyladi mandat, ut in
patris sepulcro corpora condat, et valere eum iubet ad
mortem proficiffcenS. Is vero negat se vel amico vel vir-
gini sibi desponsae superstitem fore3 sed, cum socius fue-
rit caedis, socium se fore etiam mortis affirmat3 suadente
autem Oreste, ut patri ue reddat, ut patria et opibuS,

