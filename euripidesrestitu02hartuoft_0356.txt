344

C. Andromeda.

Argumentum huius tragoediae rectissime‘Apollodorus
ΙΙ, 4, 3. et ll, 1,.4. reddidit. Accuratius quaedam docet
Eratosthenes in Catast. 15. et 17„ cuius vestigia Hyginus
pressit in poet. astron. ΙΙ, 10. Accedunt imitationes Lu-
ciani Dial. deor. mar. 14„ Philostrati lm.1, 29. p. 657. (774.)
atque Ovidii Met. IV, 670 seqq. Latinam illam et Attius N
ct Ennius reddiderant, quorum ex operibus depromta fru-
stula exstant satis luculenta. Structurae dramatis cogno-
scendae concinnandisque reliquiis praeter Matthiaeum et
Welckernm Fritzsche in commentario ad Thesmoph. Ari-
stophanis scripto operam satis utilem navavit. .
Prooemium trimetris conscriptum non minus huic, quam
reliquis Euripidis fabulis, praemissum fuisse recte dispu-
tavit Fritzsche, non prohibitus ille quidem verbis scho-
liastae ad Thesm. v, 1065. scriptis: τοῦ προλόγου Ἀνδρο-
μέδας εἶςβολή; nam εἰςβολὴν prologi non esse eandem
atque ἀρχὴν sive principium intelligitur tum ex Stra-
bonis quodam-loco (Xlll. p. 616.) tum ex Myrmidonibus
Aeschyli *). Notum est prologos fabularum Euripidis ex
duabus fere partibus constare, quarum prior sit prooe-
mium sive oratio dicta ad spectatores, altera plerumque
quidem colloquium, interdum autem, velut in Ionis fa-
bula, etiam canticum sive monodia. Hanc posteriorem
prologi partem εἰςβολὴν a veteribus appellari solitam esse
ex Strabonis atque scholiastae, quem dixi, verbis intelli-
gitur 3 vox autem ipsa interpositionem quandam, quae in-
ter prooemium et parodum inseratur, significare videtur.
’ Elegantius quam gravius Echus persona usus esset
tragicus, si latitantem post scenam audiri tantum, non con-
spici eandem, fecisset et lusu delectasset theatrum tali,

a<) εἰπεῖν Αἰσχύλον κατὰ τὴν εἰςβολὴν τοῦ ἐν Μυρμιδόσι προ-
λόγου· ,,ἰώ Κάϊκε Maccui τ’ ἐπιῤῥοαί.” Incipiebat fabula
Myrmidones a trimetris illis: τάδε μὲν λεύσσεις, φαίδιμ’ Ἀχιλ-
λεῦ. Huic orationi subiungebatur illa εῐςβολὴι tc& Κάϊκε κτλ.
Cf. Herm. opusc. Τ. V. p. 139. Fritzsche 1. 1.

