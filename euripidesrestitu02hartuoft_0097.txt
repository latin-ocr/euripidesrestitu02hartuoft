85

A. Supplices.

Notus est honos, quo ab Atheniensibus affici solebant
qui pro patria pugnantes occiderant, cum iusta funebria
publice peragerentur et a principibus civitatis viris virtus
eorum et merita copiose laudarentur. Eiusmodi exsequiarum
imaginem hac tragoedia expressam videmus. Nam quaecun-
que vitae humanae insunt, digna quae poesis imitetur,
horum nihil tristiuS, nihil gradile, nihil tragoediae con-
venientius, quam fortium virorum morteS‚ invenitur.
Quum autem sedare perturbationes, erigere animos metu
vel aegritudine afflictos, purgare vehementiores affectus et
constantiam mentibus ingenerare tragoediae propositum sit,
quomodo hoc praestare efficacius potest, quam imitando
et exemplis repraesentando ea, quae plurimis usu venire
et accidere solent communiter? Alienos enim casus‘simi-
les propriis quum intuemur, fieri solet, ut his minus per-
turbemur, et liberiore animo sortem mortalium universo-
rum reputantes atque propria communibus accensentes ac-
quiescamus. Meditatione enim non tantum futura, 'sed
etiam praesentia mala minuuntur, eademque solaminis do-
lorum initium est.

Tam aptam tamque vere tragicam materiam quod non
frequentius. veteres tragici tractassent, mirandum esset,
nisi summam eadem haberet implicationum inopiam, qui·
bus quae carent argumenta, neque rerum varietate distin-
gui possunt et carent tum morum describendorum tum
actionum instituendarum cauvssiS. Has tantas difficultates
felicissima ingenii sollertia vicit Euripides adeo, ut primo
adspectu qui intuentur opus rudem materiam, ex qua con-
formata tanta venustas est, vix agnoscant.

Templum Cereris Eleusiniae repraesentatur, ante quod
prope aram ac vestibulum Aethra, Thesei mater, consti-
tuta conspicitur3 in basi sive infimo gradu, orbe dimidio
facto, feminae Argivae supplices cum ramis olivae, tonsis
capillis, sordidis vestibus consederunt, quarum dux Adra·
stus rex in summo gradu et prope fores templi capite ob-
voluto sedet, suppliciis in ara depositis, circumque eum
pueri ducum, qui apud Thebas interierunt. Septem ma-

