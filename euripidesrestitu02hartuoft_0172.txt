16⁰ .

atque obscuritas. Utroque nomen genusque suum celare
studente, et tamen passim, superante vel metu vel cupi-
dine, invito, quam sit rebus hominibusque, de quibus quae-
ritur, affinis, prodente, exspectatione inter spem metum-
que suspensi tenentur spectatores· Hoc dissimulandi stu-
dio ducta prius de alienis, quam de suis quaerit Iphige-
nia, sperans hospitem ultro, dum de summa belli deque
ducibus quaeratur, imperatoris, qui summae praeerat, men-
tionem facturum. Hoc autem ipsum, quod illa cupidissime
petit, Orestes studiosissime declinat. Tandem illa a re·
luctante impetrat, ut aperiat pronuntietque· ea, quorum a
recordatione animus refugit. Matrem ab Oreste occisam
esse audiens, recte quidem iusteque, sed infeliciter factum
esse censet. Horum nihil uon egregium est, sed prae-
stantissimus finis, Cognito enim vivere Orestem, sed va-
gum errare, ubi se somniorum fraude virgo inanium de·-
ceptam esse significavit, Orestes reputans se et ipsum
insigni dei fraude, cuius oraculis paruerit, tum ad nesa-
rium scelus compulsum tum in miserrimum letum dedu-
ctum esse, „Fallaces suut,” inquit, „non vminus dii, qui
sapientes esse putantur, quam levia somnia3 confusio in-
est divinis perinde atque humanis rebus, neque quidquam
certum constansque est praeter infortunia.” Et nobis quo-
que confusio pro solutione nodi effecta esse videtur3 sed
alio rem dirigunt dii. Statim enim Iphigenia unum ex
captivis domum ad amicos suos cum epistola dimittere
constituit, alterius autem sacrificio deae satisfacere. Ge-
nerosum enim eum, cum quo colloquatur, esse, ut confi-
dere ei recte possit, cognovit. Scriptam autem epistolam,
quam traditura est, fingit a priore aliquo esse captivo,
qui intelligens, non ipsam, sed legem civitatis, caussam
esse immolationis, hoc sibi roganti gratificatus sit, hoc
scilicet humanitatis exemplo animum Orestis movere stu-
dens, ut excusata muneris sui crudelitate socium infortu-
nii imitari ne dedignetur. Probat Orestes consilium utris-
que utile, sedppro se ut amicus suus dimittatur, suadet.
Hunc enim, quum nulla propria necessitate coactus propter
solam amicitiam societatem inierit laborum et navigationis
sibi suscipiendae, digniorem esse, qui superstes sit, idque

