267

ianorum filiae uxoresque commorantur: unde prodeuntes
omnes praeter Cassandram Helenamque, quarum illa moe-
rore, haec pudore prohibetur, duobus effectis hemichoriis,
partem lamentorum incisam cum Hecuba alternantes, par-
tem in unum collectae chorum continuam peragunt. Quum
Graecos iamiam naves soluturos esse videant, anxiae sus·
pensaeque, quae cuiusque sors futura sit, exspectant.
Tum vitae futurae suae conditionem, qualis in hostium
terris sutura sit, mente anticipant, quo loco quod quas-
dam se terras praeoptare, alias odisse dicunt, id Athenien-
sium gratia fieri supra commemoravimus.

Venit famulis stipatus Talthybius, facta captivarum sor-
titione, Cassandram regi adducturus. A quo Hecuba de Po-
lyxenae, nuper abductae, obitu obscure, de Andromachae
futura ac de sua sorte aperte docetur. His cum omnibus
vehementissime, ut par est, doleat mulier paventque (nulla
enim harum delectionum non crudelis, improba, nefaria
est, nulla non victores pietatem et iustitiam spernentes,
divina humanaque iura polluentes arguit), tum longe mi-
serrimum esse ducit, quod ipsa Ulyssi, homini abomina-
bili et fraudulento, servire cogatur, iustitiae hosti, nefariae
belluae, qui omnia hinc et illinc confundens duplici lingua
amicitiam in inimicitiam converterit.

Deinde ubi primam Talthybius Cassandram imperatori
adducendam esse dixit, repente tentorium igne collustratur;
mox inde ardentes faces tenens Cassandra quasi ad nu-
ptias suas celebrandas procedit, quas innuit non minus fu-
nestas esse hostibus futuras, quam Paridis nuptiae fuerint
Troianis· Itaque hymenaeum canens, deos invocans, faces
vibrans, saltans tripudiansque, felicem se, felicem patriam et
parentes praedicans, ad parem laetitiam matrem atque soda-
les invitat. Mitigante furorem eius matre simili oratione, at-
que apud Ennium in Alexandri dramate utitur, et iubente
faces ex manibus demtas virginis intro auferri, illa, tran-
quillior facta, ad orationem sobriam quidem, sed tamen
gravem vehementemque transit, gratulandas sibi nuptias et
coronanda tempora victricia esse docens, quippe quum mala
ab Helena in Priamidas invecta vicissim in Atridas retor-
sura sit ac poenas fratrum patrisque occisorum a victori-

