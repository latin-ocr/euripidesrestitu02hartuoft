62

que ingenia ad virtutem nata efferant.’' Non igitur faciunt
quod proprium est poetarum officium qui certorum homi·
num certarumque rerum imagines, quamvis meliores, quam
in veritate occurrunt, reddere student, sicut neque quod
pictorum est faciunt q'ui vel homines obvios vel bestias vel

terra gignentia imitando exprimunt. Neque verum estquod Δ

ait Aristotele& praestantiores mores, quam vulgo sint, in
carminibus quaeri, sed perinde et vitiosioribus et aequali-
bus sive vulgaribus delectamur: quid, quod ne monstra
quidem et miracula, dummodo apte inventa sint, fastidimus?
Neque enim eadem sunt honesta atque pulcra aut turpia
atque foeda, sed delectamur turpibus rebus comoediarum,
et fatigamur saepe honestis narrationum ad tingendos mo-
res compositarum. Pulcra enim sunt quae delectant. Non
igitur in imitanda veritate cernitur id, quod proprium est
poetarum, sed in fingendis iis, quibus commoveantur lecto-
res et perinde afficiantur atque affecti suerunt illi ipsi.
F ingunt quidem etiam rerum scriptores, non nostrates in
testimoniis conquirendis componendisque solis occupati, sed
antiqui, orationes sententiis bominum, quorum res expo-
nunt, accommodatas his tribuendo. Qui tamen quod ex-
plendis iis, quae sunt memoriae prodita, operam dantes
fingunt quae cum traditis testimoniis congruant, neque fictis
personis rebusque tanquam signis eorum, quae sentiunt,
utuntur, in poetarum provinciam neutiquam incurrunt. In-
vicem nostrorum poetarum multi intra terminos historiae
se continent. Certorum enim hominum certarumque rerum
imagines exprimere studentes nil fere, nisi quod supplen-
dis monumentis aptum sit, fingunt, interpretes se rerum
gestarum magis vitarumque hominum illustrium, quam suo-j
rum cogitatorum sermonumque, esse volentes. Contra poe-
tae, qui vere sunt ποιηταὶ sive fictores, certis nomini-
bus certisque personis utuntur illi quidem, sed non hae-
rent in iis, neque horum illustrandorum caussa carmina
componunt, sed exprimendorum caussa eorum, quae sen-
tiunt ipsi, his tanquam formis et corporibus utuntur, qui-
bus cogitata circumvestiant‚ uberrimam sui ingenii copiam
in alienam personam transferentes atque uno nomine divi-
tias undique collectas includentes, Hoc significavit Goethius

