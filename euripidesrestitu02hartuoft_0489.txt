477

καὶ ἔστιν ὀξύτατον. ἀπίθανον οὗν τὴν Ἠλέκτραν ὀξείᾳ
φωνῇ κεχρῆσθαι, καὶ ταῦτα ἐπιπλήσσουσαν τῷ χορῷ·
α’λλὰ κέχρηται μὲν τῷ ὀξεῖ ἀναγκαίως, λεπτότερον δὲ ὥς
ἔνι μάλιστα. Item Dionysius Hal. (compos. verb. c. 11.)
hoc utens exemplo non eosdem esse cantus et orationis ac-
centus ostendit: intendi enim in cantu voces, quaein ora-
tioue inclinarentur, invicemque inclinari quae in hac inten-
derentur, ut acuta vox in locum gravis et gravis in locum
acutae succederet.

Duobus verbis Euripides in hoc carmine significavit,
quid de facinore Orestis sentiret, idemque veteres omnes
conspirantes sentiebant: esse, ait, matrem a filio iuste
quidem, sed infeliciter interfectam: δίκᾳ μέν, καλῶς δ’ οὔ.
Hanc enim vim esse vocis καλῶς versiculus, qui estin
Iphig. Taur. 546„ ostendit: ὥς εὖ κακὸν δίκαιον εἰς·
επροίξατο. Bene fecisse ait Orestem, quod, ut patrem ul-
cisceretur, ne matris quidem vitae pepercisset: sed mise-
rum esse, quod satisfacere officio nonnisi violata pietate.
potuerit. Pulcra sunt eadem, quae decora, decora autem
esse Cicero ait ea, quae consentanea sint hominis excel-
lentiae in eo, in quo natura eius a reliquis animantibus
differat: unde patet decora non esse quae pugnent cum
humanitate. Inhumane contraque naturae legem fecit Ore-
stes, sed non violavit leges reipublicae, et obedivit vo-
luntati eius dei, cuius auctoritate rata fiunt iura civitatum.
nis enim legibus cum haereditate bonorum simul ultionis
haereditas a patribus ad filios tradebatur: quam ultionem
si quis non poterat per iudicia obtinere, poenam sua ma-
nu exigere debebat. Quamobrem OresteS‚ ut non obno-
xius civibus erat, ita a Furiarum 'cruciatu sive conscien-
tiae angore ne ab Apolline quidem, cuins est certarum
civitatum iura cum communibus, sive humanis divinisque,
conciliare, liberari potest sine reliquorum deorum, certe
Minervae, summi Iovis Vicariae, auxilio atque interventu:
qui dii, quum traditis moribus institutisque facinus immane
condonant, scilicet illorum volunt auctoritatem servandae
societatis humanae caussa tantam esse, ut, etiam si quis

contra naturae legem illis paruerit, ignoscendum esse de·
cernant.

