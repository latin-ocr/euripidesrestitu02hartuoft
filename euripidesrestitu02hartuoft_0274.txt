cerat, adeo ut consuetis iam rerum vocabulis immutatis
virtutum nomina vitiis imponerentur. „Temeritas enim
inconsiderata pro fortitudine sui incuriosa habebatur, cun·
ctatio providens pro speciosa timiditate, modestia pro igna-
via praetexebatur. Cui insidiae succedebant, hic erat
astutus atque eo astutior, si alterius insidias praevidisset.
Qui in nocendo alterum praevertisset, laudabatur et qui
ad hoc cohortatus esset non cogitantem.'' Haec atque alia
de morum depravatione commemorans Thucydides (ΙΙΙ, 82),
„fons et caussa,” inquit, „borum omnium erat principatus
per avaritiam ambitionemque quaesiti cupiditas, ex qua
eadem natum est studium factionum.'’

Quamobrem non est dubium, quin mores Euripides
et agendi rationem descripserit popularium ambitiosorum
et factiosorum, a nulla fraude abhorrentium, omnia divina
et humana iura polluentium, ut quod vellent consequeren-
tur. Atque ii ad tollendos adversarios-falsis uti crimina-
tionibus solebant, ut damnatos populus interficeret quos-
cunque consiliis suis obstare putarent. Qua in re quo im-
pudentiae atque audaciae hominum malitia processerit,
documento est ea quae paullo post accidit Hermarum
deiectio et quae inde consecutae sunt innocentium civium
damnationes, quae ad perdendum Alcibiadem omnia specta-
bant. Iidem, si quem amicorum potentia et factionibus ci-
vium innixum potentiorem esse videbant, quam quem
everti statim posse sperarent, antequam ipsum aggrede-
rentur, amicos eiuS, quasi columina fastigii, quo ille sta-
bat, demoliebantur, velut Anaxagoram, Phidiam, Aspasiam
aliosque Periclis amicos invadentes hunc in periculum ad-
duxerunt. Imaginem igitur expressit noster non unius facti,
sed eorum, quae et antea saepius facta erant et saepius
postea evenire potuerunt. Nam Anaxagoras quidem in vin-
cula coniectus de vita decessit, Phidias autem aegre Periclis
consiliis servatus est, rogatione lata a Diopithe, utnomina
deferrentur eorum, qui deos esse negarent vel de rebus ae-
thereis docerent *). Eo ipso autem tempore, quo hanc tra-
goediam componebat Euripides, Alcibiadis levitate et re-

*) Plutarch. Pericl. c. 31 seq. Diog. Lacrt. 11, 9, 12 seqq.

