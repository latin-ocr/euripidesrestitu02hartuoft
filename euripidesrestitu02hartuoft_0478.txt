466

abstrahere Creon conatur obtestantem, ut saltem pulverem
iniicere, vulnera obligare, abluere corpus et exosculari li-
ceat: quod infaustum nuptiis esse dicente Creonte, illa
iuramento affirmat se, si filio Creontis nubere cogatur,
Danaidum unam futuram: quibus perterritus minis hic eam
abire patitur. Cum patre enim et exsilium et mortem to-
leratura est, illud non dedecori sibi, sed gloriae esse in-
telligens, contrectans deinde manu cadavera Oedipus
oraculi reminiscitur, quo in delubro dei equestris prope
Athenas mors ei portendatur. Manum igitur porrigente
filia ac dirigente gradus, senex coecus simulacri ‚instar

fluxus caducusque, quondam clarissimus victoria Sphingis,
patria excedit.

Patheticum hoc est drama, id quod veterum quidam
grammaticorum notavit: περιπαθεῖς ἄγαν αἱ Φοίνισσαι toa·
γῳδία *). lidem illud argumenti ditissima copia et persona-
rum multitudine et sententiarum praestantissimarum crebri-
tate et scenici apparatus cultusque varietate atque amplitu-
dine excellere testantur: ἔστι δὲ τὸ δρᾶμα καὶ πολυπρόςω-
πον καὶ γνωμῶν πολλῶν μεστὸν καὶ καλῶν - ἔστι ταῖς
σκηνικαῖς ὄψεσι καλὸν τὸ δρᾶμα. Quarum lflum de ex-
trema hodie difficile est iudicare; sed videtur tum turris, ex
qua in hostium castra Antigone prospiciebat, tum peregrinus
chori habitus tum pompa spoliorum ex proelio relatorum
habuisse quod adverteret spectatores oculosque teneret.
Haec autem omnia necessaria fuerunt, ut fastidium spectato-
rum, duobus iam tragoediis fatigatorum, vinceretur. Compo-
nentes hoc carmen cum Aeschyli dramate eandem materiam
tractantis, quantum ars tragicorum poetarum profecerit, in·
telligimus. Apud hunc enim per unum actorem modo cum
choro sermones conserentem modo nuntii audientem relatio-
nes modo consilia sua declarantem pleraque transiguntur,
quae forma orationum a continua narratione per rhapsodum
aliquem recitata haud multum differt. Euripides vero nume-
ro personarum tanto est usu8‚ ut, quomodo tres actores suf-
fecerint, difficile sit explicatu. ln quam rem qui nuper in-
quisiverunt, hos fugit quod in scholiis ad V. 93. memoriae

*J Vulgo τῇ τραγῳδίᾳ.

