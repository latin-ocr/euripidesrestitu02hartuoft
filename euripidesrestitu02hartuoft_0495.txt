483

expiaretur: semper enim unum, qui postremus ultus es·-
set, caedi obnoxium fore. Ego, inquit, odi impias mu-
* lieres et aversor Helenam neque probo, quod tu, Menelae,
improbae uxoris gratia Troiam profectus es3 sed idem le-
gem defendo et immanitatem istam, qua societas humana
evertitur, coerceo· Nam quid, o miser, tum animi habe-
baS‚ cum supplex tibi mammas exseruit mater? quam ego
miseriam etsi non adspexi, tamen non possum lacrimis
temperare. Recte igitur diis invisus es et furore ac terri-
culis vexaris: quibus diis noli tu, Menelae, adversari im·-
pium adiuvando, sed sine eum lapidibus obrui. Filia mea
recte interfecta est3 sed non huius manibus debuit inter—
fici. Ego autem fortunatus in ceteris rebus ab hac una
parte infelix sum, quod filiae degenerarunt.

Verissima haec sunt omnia et cum humanitate con-
gruentia, essetque omni laude Tyndareus dignus, si, quanta
severitate matricidam accusat, tanta interfectricem viri ipse
punivisset. Pudoris documentum est, quod hanc ei so-
cordiam Orestes non exprobrat, qui tanta cst verecundia,
ut in conspectu senis vix consistere ad caussam defen-
dendam audeat. impie se fecisse matrem occidendo fate-
tur, sed rursus alio nomine pie patrem ulciscendo. Atqui
pro auctore generis patrem potius quam matrem haberi;
ergo illi plus tribuendum fuisse, praesertim cum caussa
caedis adulterium esset. Adultero interfecto matrem una
immolatam esse: quod se facientem bene meruisse de mo-
ribus civium, cum nihil praesidii feminis debere improbis
in misericordia liberorum esse ostenderet. Morte autem
Clytaemnestram omnium longe dignissimam fuisse, quae
virum totius Graeciae imperatorem prodere non satis ha·
buerit, nisi etiam, ut poena ipsa liberaretur, interficeret.
Verendum fuisse, ne sibi Furias pater, si matris factum
tacitus probaret, immitteret: etenim eas non matribus ma-
gis quam patribus auxilio esse. Clytaemnestram solam
malorum caussam esse: quae si Penelopen imitata esset,
se Telemacho similem futurum fuisse. Iussisse caedem
fieri Apollinem, cuius responsis mortales cunctos merito

parere3 bunc igitur accusandum, hunc puniendum esse:
31 *

