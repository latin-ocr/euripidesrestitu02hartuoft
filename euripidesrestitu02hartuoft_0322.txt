31⁰

ripides tribuerit, quum tollendi receptos errores, evellendi
opiniones perversaS, corrigendi prava iudicia nullam omit-
teret opportunitatem.

Postquam satis laetitiam et soror et alumnus signifi-
carunt, statim Orestes ad deliberationem de vindicanda
’ nece paterna convertitur. Quo in negotio a sene docetur
facultatem aggrediendi in oppido tyranni atque in regia
praesidiis munita nullam esse. Sed cummaxime illum cum
famulis extra moenia ad sacra quaedam Nymphis obferenda
profectum esse. Quamobrem si Orestes istac via quasi
fortuito incedens obviam sacrificanti se obtulerit, fore,
ut ad epulas sacrificii, sicut mos sit, invitatus rei geren-
dae nanciscatur opportunitatem. Quo probato consilio
quum ducem se fore senex dixisset, Electra eundem inde
continuo in urbem ad matrem se conferre iubet et uun-
tiare se prole mascula esse puerperam: sore enim, ut ad
lustrandam puerperam cum simulato dolore veniat invi-
tata3 inde illam, ubi domum intrarit suam, illico in
Orcum descensuram esse. His constitutis rebus, preces
ad deos patrios et manes patris, ut adsint miseris faveant-
que coeptis, mittunt liberi. Profecto Oreste, Electra, dum
abest frater, gladium manu tenens eventum exspectat hoc
consilio, ut, si ille occubuerit, statim se transfodiens subse-
quatur. Sic rebus componendis poeta hoc, quod maxi-
mum est, nactus est, ut Clytaemnestrae caedes ab Aegisthi
caede separaretur. Neque enim idem est alienum ab
alienis et matrem a liberis occidi, neque recte et Aeschy-
lus et Sophocles uno quasi impetu utramque caedem per-
petrari fecerunt. Nam quae in sentiendo iudicandoque
- separamus, eadem in effingendo, ut vario modo affician-
tur animi neve alterius rei momenta altera obscurentur,
segreganda sunt.

Thyestis filius est Aegisthus: itaque patris ulciscendi
caussa Agamemnonis uxorem abalienavit ipsumque occidit.
Necessario igitur, dum ille ab Oreste interficitur, aemu-
lationem Atrei Thyestisque et mutuas eorum insidias cum
diris epulis, quas sol cum sideribus aversatus sit, chorus
in memoriam revocat, simul Clytaemnestrae adulterium
cum Aeropes adulterio componens, quod carmen tum vi-

