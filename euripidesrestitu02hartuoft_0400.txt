ass “’

manum. Recte igitur idem Longinus ⁴admirationem (Qu-
στασιν) dixit sublimibus effici, quam voluit contrariam esse
persuasioni. Ratione enim, sive argumentis ad docendum,
ad·⁷pellendas ignorantiae vel stuporis nubes idoneis, rem
agunt q'ui persuadere conantur, contrariam viam ingredien-
tibus iis, qui magnificarum sublimiumque rerum specie
animos percellunt: stuporem enim iniiciendo et praestrin-
gendo mentis aciem potestatem iudicandi ac tractandi
subigendique res oblatas auferunt. Idem, „quod fidem fa-
cit,'' inquit, „in nostra est situm potestate: illa contra vim
adferendo, cui resisti non possit, superiora sunt iis qui
audiunt omnibus.'’ Non minus verum est, quod con-
tentam esse vim magnificorum dixit, qua vi animos subito
oppressos abripi. „Rerum,'' inquit, „inveniendarum peritiam
et dispositionem earundem atque compositionem non ex
una re neque ex duabus, sed ex universi operis structura
vix apparentem videmus3 sublimitas autem opportune emi-
nens fulminis instar trahit rapitque, et cumulatam orato·
ris vim subito manifestat.”

Parva sunt quaecunque acuta mentis acie utenteS,
cernendo, discernendo disserendoque quasi in partes so-·
luta, animo libero tractamus et quodammodo subigimus
atque domamus: magnarum vero rerum speciem servant
ea, quae, oppresso occupatoque iudicio, victa pulsaque
prudentia, sensum animi subito ita afficiunt, commovent
ac percellunt, ut invitos ignarosque subigant et quocunque
tendunt abstrahant, non subigantur a nobis neque oc-
cupentur atque pertractentur. obscuritatem quandam sub-
limibus admistam esse dixit Vischerus: at eam neque
imaginibus, quas effingunt poetae, neque cogitationibuS,
quibus effingunt, inesse oportet (quippe quas manifestas
esse deceat, ut manibus contrectari palparique posse vi-
deantur), sed tum demum, quum illas imagines quasi inita
subductaque ratione ad regulam et libellam exigerecone-
mur, existere. Eum tamen calculum non sublimia tantum,
sed quaecunque poetae comminiscuntur, effugiunt. Hu-
ius igitur sunt generis quae de maiestate deorum Home-
. rus commentus est, veluti hoc:
ἀλλ’ ὅτε δὴ καὶ ἐγὼ πρόφρων ἐθέλοιμι ἐρύσσαι,
αὐτῇ κεν γαίῃ ἐρύσαιμ’ αὐτῇ τε θαλάσσῃ·

