lll

Videmus iam tres quasi partes inter se conflictante8‚
quarum prima sunt Spartani victores, altera Troiani victi
subditique, tertia socii affinesque Spartanorum, Phthiotae
sive domus Pelei. Nam hac mente haec a poeta sic ef—
ficta esse, ut quasi gentium civitatumque personas ii, qui
producuntur, gerere viderentur, inde intelligitur, quod sae-
pius populorum civitatumque sic facit mentionem, ut ad
illos privatorum facta dictaque eum revocare appareat.
Et victores quidem superbos, arrogantes, iniustos effingit,
neque minus sociis quam subditis iniquos. Impudentis-
sime enim facit Menelaus, iu aliena domo tanquam in sua
dominans simulque fictis criminibus innocentes damnans
improbissime. Huius populi amicitiam secuti Pelidae fe-
minae improbae repetendae caussa 'I‘roiam everterunt, quo
facto malam mercedem mali tulerunt facinoris. Mala enim
merces Hermiona est, improbae matris improba filia, mala
merces captiva Andromache, eius quondam viri uxor, qui
crudelissime a Pelide ipso, patre eius, qui in matrimo-
nium duxit, interfectus et circum urbis moenia tractatus
et canibus volucribusque proiectus est· Et Hectoris qui-
dem mortem pridem ultus est Apollo. Huius enim iussu
atque impulsu ille in templo eiusdem interfectus est3
idem ia'm filio eius supplicium paratum est. F ingitur
enim Neoptolemus, quum antea Delphos profectus paternae
necis poenas a deo expetisset, hoc tempore rursus ex-
piandae temeritatis caussa eodem contendisse: ubi dum
versatur, deus, spreta satisfactione eius, mortem ei per
Orestem curat inferendam. Continuatur igitur Hectoris,
pridem defuncti, ultio, eiusque ultionis pars etiam ad An-
dromachen pertinet, quam quidem, priori marito unice
fidam, concubinae loco Neoptolemus habet invitam. De-
claravit poeta mentem suam et Achillis interitum et Asty-
” anactis pueri necem et reliquas Andromachae calamitates
statim in prooemio describendo. Inde planum iam fore arbi-
tror, summam rerum in Pelidarum domus interitu osten-
dendo poni, ad quem illa, Spartanorum societatem impro-
bam sequens malamque gratiam pro iniusto auxilio acci-
piens, detrudatur. Neoptolemo partem actionum tribuis-
set Euripides, si locum actionum mutare licuisset. Pri-

