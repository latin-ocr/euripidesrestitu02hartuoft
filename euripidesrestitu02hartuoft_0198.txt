186

fabulis exhibendis apud Romanos quidem cantica agi sic
solebant, ut gestus tantum histrio praestaret, verba alius
ad latus illius stans cantaret, tertius accederet tibicen,
qui modulos praeiret. Contra apud Graecos iidem et, can-
tabant et saltabant neque munus alterum ab altero aut
scenicis artificibus aut thymelicis sive choreutis separa-
tum erat.

Fuerunt qui certum fabularum genus, in saltatorum
usum conformatum, ab his exhiberi solitum esse putarent:
cuius generis numerum infinitum fuisse necesse esset, si-
quidem quae Lucianus recenset saltationis argumenta, nou
solum tragoediarum, sed epopoeiarum quoque et omnia omnis
generis carmina complectuntur, ex qua copia ne unum
quidem exemplar, ac ne nomen quidem generis, servatum
esse sane mirandum esset. At ipsa immutata veterum poe-
tarum carmina plerumque a saltatoribus agi solita esse
ex multis scriptorum testimoniis intelligitur. Quamobrem
ubi Sophoclis aliquas aut Euripidis tabulas saltatas esse tra-
dunt auctores, non est· quod de propriis et ad usum pantomi-
morum compositis cogitemus, sed simpliciter id, quod verbs
dicunt, intelligendum est. Accedit, ut saltatorum nomen sae-
pissime idem quod histrionum, et saltare idem quod agere
significare videatur, et quod etiam oratorum ii, qui nimis ge·
stuosa uterentur actione, velut Hortensius, saltatores interdum
probrose appellati suut. Macrobius porro histriones a sal-
tatoribus minime distinguit, quo loco (ΙΙΙ, 10.) de saltando
disserens Roscii Aesopique histrionum laudes commemo-
rat, cuius operae est verba transscribere: „Ceterum hi-
striones non inter turpes habitos Cicero testimonio est,
quem nullus ignorat Roscio et Aesopo histrionibus tam
familiariter usum, ut res rationesque eorum sollertia tue-
retur. Quod cum aliis multis tum ex epistolis quoque
eius declaratur. Nam illam orationem quis est quinon
legerit, in qua populum Romanum obiurgat, quod Roscio
gestum agente tumultuaverit. Et certe satis constat
contendere eum cum ipso histrione solitum, utrum ille
saepius eandem sententiam gestibus efficeret, an
ipse per eloquentiae copiam sermone diverso pronuntiaret:
quae res ad hanc artis suae fiduciam Roscium abstraxit,

