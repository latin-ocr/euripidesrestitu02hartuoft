489

Potestne ullo modo pietas eorum, qui impie fecisse
putantur, evidentius depingi? Vix et aegre se Orestes ad
interficiendam matrem adductum esse ostendit, Apolline
sive opinione officii impellente, et poenitet eum facti, na-
turali sensu opinionem superante.

Furiarum personas nullas Euripides in scenam pro-
duxit propterea, quod partem iis actionum tribuere com-
mode nequibat. Nam philosophiam non obstitisse, Lyssa‚
quae est in Hercule Furente‚ ostendit. Ceterum non so-
lum animi angorem et conscientiae cruciatum in illarum
locum substituit, sed fecit species earum quasi corporum
ab Oreste conspici et imaginem earum quam maxime vi-
vidam depingi, ut conspectam a poeta ipso esse putes. ·

Aegrotorum in lectulis decumbentium, mulierum par-
turientium, virorum in dolore vulnerum clamantium et
plurimarum rerum gravium atrociumque imitationem hor-
rent molles nostrorum et virorum et feminarum animi au·
resque delicatae et abesse a scena iubent; contra iidem pue-
rili caedium proeliorumque imitatione, cum admoto vestibus
gladio homines more poparum corruunt, eximie delectantur.
Tanta est saeculorum diversitas·

Postquam se collegit Orestes, Electra autem in ae-
desse recepit, chorus pro illius salute preces facit et
eversionem gentis Tantalidarum deplorat. Hoc carmen
imprimis grave et sublime est, naturam Furiarum et mise-
ram Orestis conditionem depingens simulque studium chori
ac misericordiam declarans.

Saepius monendum esse videtur, ne scenae tempora
eadem, quae veritatis, esse credantur. Etenim Orestes, qui
paullo ante languens morbo vix se sustinere potuit, iam
firmior factus est, ut ad caussam dicendam vires sufficiant.
Hic enim actus caussae expositionem continet, quacum
coniuncta est impeditio argumenti. Venit Menelaus lae-
tus rebusque secundis circumfluens ad afflictos. Qui de
fratris morte iam in Maleae promontorio, de Clytaemne-
strae autem caede in Naupliae portu certior factus, ex-
plorata civium voluntate, regno Orestis insidiari decrevit.
Enarrante igitur caussam suam Oreste et propter pa-
tris summa in eum beneficia fidem eius auxiliumque et

