4⁰9

civitatem victricem reddidit (οὗ καλλινίκους Κεκροπίδας
ἔθηκ’ ἐγώ, v, 855). Quamnam autem Euripides materiam
malorum reipublicae Atheniensium inesse diceret, quam-
nam civium partem sic, ut Oedipodas, removendam esse
censeret, Orestis fabula declaravit.

Res per illa tempora gestas in universum aestimanti-
bus in duabus potissimum rebus studia hominum conspi-
rasse apparet‚ primum quod externum auxilium, exhau-
stis suis viribus, et Lacedaemonii et Athenienses circum-
spiciebant, deinde quod apud hos coercendam esse populi
sive potentiam sive licentiam prudentissimi quique intelli-
gebant. Persarum'autem amicitiam utrisque sequentibus,
Spartani quidem, quamvis tergiversante Tissapherne, fere
continuo ea utebantur, Athenienses autem, Alcibiade con· ’
ciliante, eam frustra captabant. Respublica vero quum spe
salutis certius adipiscendae optimatibus commissa esset,
mox, his ad patriae proditionem inclinantibus, rursus ad
popularem potestatem, sed melioribus, quam fuerat antea,
legibus temperatam, revocata est. lusunt autem et in Ore-
ste et in Phoenissis quaedam, quae ad illas quas diximus
contentiones sic respiciant, ut magis possint temporibus
tributa, quam argumentis fabularum necessaria esse videri.
Cuius statim generis est chorus virginum Phoenissarum‚
cuius inducendi caussam priusquam ostendamus, antea vi-
dendum est, unde terrarum et quonam itinere Thebas
se illae virgines pervenissev dicant, quandoquidem ea, quae
plerisque probatur, interpretandi ratio multa habet incon-
cinna. Primum enim Io nium mare iu orientali volunt
pro occidentali Graeciae parte ab Euripide collocari, quod
quum vanum esse intelligeret Hermannus, ipse partem
eam, quae a Gaza ad Aegyptum porrigeretur, significari
putavit, quam ne attingere quidem possunt naves a Tyro
in Graeciam tendenteS. Sed fac vel toturn illud mare vel
partem eius Ionium appellari potuisse, Zephyrusne a Si-
cilia flabat iis, qui longissimo maris terrarumque intervallo
ab ea insula separabantur? Huic rationi sic illi occurrunt,
ut abusum esse dicant poetam epitheto otioso. Hoc quo-
que si concedamus, certe contra consuetudinem perinde
ac naturam est pulcerrimum vel iucundissimum

