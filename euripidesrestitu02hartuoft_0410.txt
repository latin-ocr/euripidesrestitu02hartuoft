398

narretur colliciarium tegularum partem superfluam dese-
cturus in ea parte, quam desecabat, consedisse, enixe
factum ridebimus, quamvis nou absit metuS‚ ne ille lapsus
de tecto brachium vel cervicem fregerit. Atqui huius
ignorantia paene uon minus misera est ‘quam Oedipi, se
ipsum patria ac salute per ignorantiam priv-antis, dum in-
terfectori Laii aqua ignique cum diris imprecationibus in-
terdicit3 etiam inutilitas eventus cum utilitate consilii in
utroque facto aeque pugnat. Sed quod ille videtur, quid
eventurum esset, praevidere potuisse, hic non videtur, al·
ter voluntate deorum, alter sui operis temeritate perire puta-
tur. Si quis orator magna cum auditorum exspectatione ma-
gnaque cum vultus severitate et incessus gravitate ad sugge-
stum tendens repente ruptis femoralibus turpiter nudatus
conspiciatur, temerarium gravium leviumque rerum concur-
sum ridebimus, quamvis sit miserum virum dignum, de re
gravi graviter dicturum, iacturam repente facere dignitatis.
Contra si quo oratore deos testes in magua aliqua re advo-
cante repente nubibus divisis sol appareat et concionem
clarissima luce collustret, nou videatur hoc casu fortuito
accidisse, quod gravia gravibus augeantur, et putabuntur
dii ipsi oratori praesentes adesse atque orationem eius

confirmare.
Ad tragoediae veteris naturam explicandam abhoc di-

gressu redeo, quam parum nostratibus cognitam esse vel
inde apparet, quod tristem rerum exitum solum in nomen
eius convenire arbitrantur: quae et per se absurda est
opinio neque exemplis tragoediarum iis, quae servata suut,
ullo modo confirmatur. Gravia vel severa ac sublimia
esse diximus quibus et virtus hominum supra vulgaria at-
que consueta enitens et deorum potentia illorum vel ever-
tens vel adiuvans conatus ostenderetur3 levia contra vel
ridicula, quibus deliros esse illos conatus inaneque vir-
tutis studium, regnante casu temerario pro iustitia ac ne-
cessitate, docere poetae scurriles viderentur. Seve-
rae autem musae genera duo posuimuS‚ epopoeiam et
tragoediam, quarum illa virtutis et gloriam et laborem
narrando ostenderet, haec mala et labores hominum glo-
riam rebus gerendis quaerentium agendo imitaretur. La-

