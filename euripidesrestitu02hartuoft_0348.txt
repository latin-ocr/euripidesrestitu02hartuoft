- '336

trum nou minus, quam ad Theonoen dirigens orationem,
loco poetae ad docendum pronus, hanc dicendi rationem
ipse commendat. Improbat igitur noster lacrimas et ab·
iecti animi speciem in iis, qui caussam capiti· dicerent,
et validiora eos dicere quam miserabiliora iubet.

Persectae sapientiae speciem Euripides quum reli-
quorum vatum plerosque tum Theonoen esse voluit, et
placita philosophorum haud vulgaria huius fecit ore enun-
tiari. „inest ἰῐικ natura mea magnum iustitiae delubrum
a Nereo traditum. Servabo igitur Menelaum, suffragabor
Iunoni, missa Venere, quae opto quidem ut propitia mihi
sit, sed nibil unquam mecum habuit commercii, tradam
patris loco Helenam marito, curabo, ut poenas iniustitiae
et viva et mortua evitem: etenim animae defunctorum,
quamvis careant vita, non carent sensu, immortali aetheri
admistae. Simul hac ratione fratri ipsi, quoniam eum
pium esse cogo, benefecero. ltaque ego quidem e medio
digressa silebo, vos autem diis supplica-te, ut consilia ‚ve-
stra propitii adinvent3 tu vero, o pater, nunquam, quan-
tum in me est, impius pro pio vocaberisf'x

Potuit, haec sentiente Theonoe, hoc totum episodium
a tragoedia abesse3 sed quis pulcherrima carminis parte,
quamvis eam minus necessariam esse intelligat, venet ca-
rere? Certe euim non facta neque rerum impeditio, sed
affectus, qui ex rerum difficultatibus existunt, finis sunt
tragoediae: his euim solis insunt ea, quibus teneantur-mo-
veanturque animi, liis solis exprimendis vis poetarum ma-
nifestatur: nam sactorum quidem implicatorum turbam nu-
gasque canoras invenire non est summum neque difficilli-
mum. Hoc voluit Aristoteles, affectus a factis non sepa-
ranS, neque idem improbavit episodia minus necessaria,
dummodo plena affectuum essent et materiam contentio-
num facultatemque virium ingenii expromendarum tum
poetis tum actoribus praeberent. Ceterum, quamtis egre-
gia sit Theonoes sapientia, tamen Aegyptia est mulier,
quae gens religionibus et caeremoniis plus quam innocen-
tiae animorum et vitae integritati tribuat. Quid igitur mi·-
rum, quod monenda fuit, ne in religionibus colendis iusti-
tiam negligeret?

