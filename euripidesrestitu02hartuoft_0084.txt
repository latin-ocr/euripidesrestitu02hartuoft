72

moventes rerum caussas convenire. Idem Aristoteles mo-
nuit: ἐν μὲν οὖν τοῖς δράμασι τὰ ἐπειςόδια σύντομα, ἦ
δὲ ἐποποιία τούτοις μηκύνεται. Episodia igitur Odysseae
partes ait omnes esse praeter eas, in quibus Ulysses un-
dis iactatus veniat et a paucis cognitus procos adoriatur
interfectisque hostibus ipse servetur: τὸ μὲν οὖν ἴδιον
τοῦτο , τὰ δ’ ἄλλα ἐπειςόδια. Hac ratione argumentum
Odysseae universum unius tragoediae finibus commode in-
cluditur3 et composuit Euripides plures similis argumenti
tragoedias, velut Peleum‚ Oeneum, Peliades. Tragoediam
dicit Aristoteles, si velit multis uti episodiis, varietatem
tum scenae angustia tum actorum paucitate auferenti-
bus, celeriter satietatem afferre atque explodi (τὸ ὅμοιον
ταχὺ πληροῦν ἐκπίπτειν ποιεῖ τὰς τραγῳδίας, 24, 4.). Id
apud nos aliter fieri, et ex meris saepe episodiis >constan-
tes tragoedias gratiam crebris scenae mutationibus inire,
notum est.

Ex his, quinam sint ἐπειςοδιώδεις προέξεις καὶ μῦθοι,
aestimare licet. Agendis rebus magis, quam describendis,
factisque potius, quam moribus sententiisque illustrandis,
tragoediam destinatam esse censens Aristoteles, partes,
q'uae his tribuerentur, minoris esse momenti arbitrabatur3
et probabat, si rebus convenire et necessaria esse (οἰκεῖοι,
17, 4.) appareret, damnabat, si serpentibus aves, tigribus
agnos geminari videret:

„Denique sit quidvis simplex· dumtaxat et unum.”
Hoc modo mali poetae eorum gratia, in quibus imitandis se
putant praestare, (δι’ αὐτούς) plerumque peccant3 boni con-
tra actorum caussa rerum compositionem amplificare solent,
ut habeant, in quo agendo nervos virtutemque ostendant.

Operae est cum his Aristotelis ea, quae de eadem re
Schillerus in epistola ad Goethium scripta 488ma disse-
ruit, componere: „Personas induco multa disserentes
ac sententias fusius explicantes. Et paucioribus quidem
orationibus argumenta explicari posse certum est3 id-
que rebus gerendis convenire melius videtur. Sed vete-
rum auctoritas eadem utentium ratione parumque mores
et sententiaS, quas dicit AristoteleS, restringentium videtur
altiorem quandam legem, qua recedere a veritate iubea-

