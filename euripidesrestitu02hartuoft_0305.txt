293

ο

stes possit.’' Eandem fabulam rursus in Phoenissis perstriu-
git, ubi Eteoclem induxit haecce dicentem: „Hinc ad moe-
nia profectus ad septem portas totidem collocabo duces, pa-
res paribus opponens. Nomina autem singulorum
recensere multa foret mora, hostibus in ipsis
iam moenibus haerentibus: sed abeo, ne ab opere
cessent manus *).'' Manifestissime vero iu Electrae dramate
ridet quae inepte ab Aeschylo seniore inventa fabulae insunt
inferias mittentium, ubi senem quendam decrepitum quasi
delirum fingit cincinnum in tumulo Agamemnonis inventum
afferre Electrae eamque monere, ut cum suis crinibus
componat: nam si idem sit color, fratris de capillis illum
cincinnum desectum esse scilicet planum fore arbitratur.
Cui Electra: „Vix homine prudente digna loqueris, si
metu Aegisthi clam fratrem meum animosum in hanc pu-
tas terram profectum esse. Capillus vero capillo quo-
modo congruat, alter viri liberalis palaestra cultus, alter
mulieris pectine‘t At impossibile est! Multis insuper
videas pares esse capillos, qui non sint consanguinei.'’ His
auditis senex etiam absurdius: „At tu,'' inquit, „vestigium
tuum calcei in illius vestigio ponito, ut pedum forma an
congruat explores.” Quasi vero in solo duro pedum
imago exprimatur! et si vel maxime exprimeretur, duorum
germanorum pedes, viri et feminae, nunquam sunt aequa-
les, sed masculus superat. Sic refutatus, absurdissimum
omnium fingit senex, adfore Orestem veste, in qua ex-
positus esset, indutum, uude potestatem fore agnoscendi.
Tum Electra: „Non reputas me, quo tempore solum ver-
tit Orestes, etiamtum teneram fuisse3 si autem texuissem,
quomodo vir eadem veste, qua puer, uti potest, nisi forte
cum ipso corpore simul crescunt vestes‘3'’ Profecto illa
Aeschyli inventa crassae sunt negligentiae hebetisque in-
genii, neque sufficit excusatio, quod animos dicunt anxios
curisque depressos etiam ex vanis saepe rebus spem ca-
ptare. Alia enim vana atque absurda sunt3 absurda autem

ἢ Sobel-2 πεφύλακται τὰς ὀνομασίας αὐτῶν εἰπεῖν, ὧέῖ φησι
Δίδυμος, διὰ τό ὑπὸ Αἰσχύλον εἰρῆσθαι ἐν τοῖς ἑπτὰ ἐπὶ Θή-
βαιςς cf. Aesch. Sept. c. Th. v. 375 seqq.

