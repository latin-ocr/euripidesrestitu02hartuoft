28

qui plane obstupescit suos videns funesto habitu ornatoS,
lacrimantes et ad genua sua suppliciter accurrentes3 tum
cognitis rebus edoctusque de caede affinium, de Lyci sae-
vitia, de ingrato Thebanorum animo, vehementer iratus
statim tyranni domum evertere ipsiusque caput abscissum
canibus proiicere, civium autem quoscunque ingratos* de-
prehenderit clava telisque sternere ac rivos strage cada-
verum implere constituit. Cuius impetum reprimens pa-
ter monet, ne temere aut vita periclitari aut civitatem tur-
bare velit: caussam enim seditionis inopiam esse nobilium,
qui patrimoniis per desidiam sumptusque immodicos dissi-
patiS, ut rapinis divitum rem familiarem perditam resti-
tuerent, tyrannum in civitatem induxerint. Proinde prius
deos penates salutare iubet et occasionem rei gerendae
opperiri. Quo consilio probato, porro Hercules patri quae·
renti narrat, Cerberum pugna victum et in lucem a se pro-
tractum in Hecates lucum Hermionumque civitatem porta-
tum esse, neque minus Theseum ex orco reductum ‘atque
patriae restitutum esse3 denique se mystarum apud inferos
sacris ceremoniisque initiatum. Tum liberorum uxorisque,
usque lacrimantium, trementium vestibusque eius inhaeren-
tium, animos confirmat, atque sic navis instar scaphas tra-
hentis carissima pignora in domum reducit, ubi mox eius·
dem patris, quem Iovis instar Servatoris amplexi sunt, fu-
rore perituri sunt. Restituti in domum, ex qua tyranno-
rum iniuria eiecti sunt, redditi laribus penatibusque, re-
cepto patre, quem tanquam scopulum naufragi amplectun-
tur, securitatem nacti ex tempestate, haec omnia, quibus
confidunt, perniciosa habent3 et Hercules, qui lux affulsit
moestis perditisque, qui suis opitulari maius esse dixit
quam cnm leonibus hydrisque pugnare, domum servare
praestantius quam orbem terrarum purgare, quiex orco
reversus nihil prius neque antiquius habuit quam suos vi-
sere, qui suorum patriaeque amore ne ab Ulysse quidem
se vinci ostendit, is igitur eo ipso tempore, quo liberos,
uxorem parentemque vindicare, quo ultionem contumelia-
rum, quibus affecti sunt, parare studet, suis manibus* illos
pro hostibus trucidat. Deme hunc actum ex tragoedia,

