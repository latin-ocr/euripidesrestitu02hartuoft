48

τῃ τῷ υ ἱῷ ὥς πολεμίῳ δι’ ἄγνοιαν. Cf. Matth. p. 121. ’
Tetigerunt eandem materiam Apollod. Il, 8. et Pausan. lv,
3. p. 286. Imitatus est et hanc tragoediam et Temenum
Ennius , quarum imitationum fragmenta et ipsa a criticis
confusa sunt.

Prologi materia, quem a Cresphonte actum esse ne-
cesse est, his inest Hygini verbis: „Cum qua (Merope)
Polyphontes, occiso Cresphonte, regnum occupavit. Fi-
lium autem eius infantem Merope mater, quem ex Cresphonte
habebat, absconse ad hospitem in Aetoliam mandavit. Hunc
Polyphontes maxima cum industria quaerebat aurumque
pollicebatur, si quis eum necasset. Qui postquam ad pu-
berem aetatem venit, capit consilium, ut exsequatur patris
et fratrum mortem.” Veniens igitur Cresphontes ad re-
giam Polyphontis de genere suo, de vitae casibus deque
caussa adventus exposuit. Memoria tenebat verba, quae
dicens mater ipsum hospiti Aetolo educandum commenda-
verat: .

τὸν παῖδά μοι τόνδ’ ἀξίως ‘H9a2250v9

ἡμῶν τε θρέψαι *).

Speculatus loca recessit adolescens, opportunitatem rei ge-
rendae exspectaturus.

Prodiit deinde Merope territa rumore sparso filium,
quem hospiti educandum tradidit, a Polyphonte quaeri,
praemio proposito amplissimo, si quis interfecisset. Misit
senem internuntium, qui re explorata de vita et conditione
eius se certiorem faceret. Talibus lamentis dum familiam
concitat, parodus conficitur, cui deinceps plenior Meropes
oratio subiungitur, qua caussam doloris fusius mulieribus
familiaribus explicat: ³

„Neque terram iniicere neque cruenta

convestire corpora

Mihi licuit neque miserae laver-e lacru-

mae s als-um sanguinem.”
„Corpora” dicit, non „corpus’'= nam filii quoque duo una
cum patre trucidati erant.

ἦ) Fragm. dub. 16.

