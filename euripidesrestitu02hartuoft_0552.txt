54⁰

eratum a Cadmo et saepimenta, ne calcetur, *clausum est,
a Baccho autem viva vite circumvestitam. Prodit Bacchus,
specie indutus hominis mortalia, ducens catervam mulie-
rum peregrinarum, sociarum comitumque suarum, tym-
pana manibus tenentium et reliquo cultu Bacchico ornata-
rum. Peragrata Lydia, Phrygia, Persia, Bactria, Media,
Arabia et ionia, celebratis ubique choris, manifestata di·-
vinitate sua sacrisque institutis, Bacchus primam Grae-
carum urbium Thebas adire decrevit, ut ululatibus, thyrso
et nebride cives excitaret. Etenim matris sorores, quas
minime decebat, illum lovis filium esse negabant, Semelen
ex mortali viro compressam dicentes lovi crimen stupri
imposuisse suadente Cadmo, quapropter iratum lovem
fulmine peremisse eam, quae mentita esset concubitum.
Hanc ob caussam insaniam iis immisit Bacchus et fecit eas
cum cunctis Thebanorum feminis ex domibus in silvas
discursare sacrorum suorum insignia gerentes atque mente
alienatas. Potentiam Bacchi tum universa civitas tum
Pentheus rex experturus est, Cadmi nepos, qui ab aris
templisque deum arcet neque in votis eius mentionem
facit: quod si milites armatos contra Bacchas ducere vo-
luerint, Bacchus ducem se Maenadibus adiungens ne proe-
lia quidem detrectaturus est.

His expositis Bacchus, antequam in Cithaeronem ad
choros Baccharum abeat, feminas Lydius, comites suas,
iubet ante aedes tyranni ‚strepitum tympanorum facere,
quo civitas excitetur. Ordiuntur igitur carmen mulieres
numero ionici qui a maiore dicitur insigne, qui est ac-
commodatus bacchicae saltationi ac sono tympanorum, et
iubent, dum Bacchum dulci labore rite celebrent, dece-
dere via obvios et favere linguis. „Beatus est quisquis
gnarus sacrorum vitam caste degit et concitatur mente in
montibus discurrenS, puris utens lustrationibus, et magnae
matris sacra rite peragit et thyrsum iactans, hedera re-
dimitus, colit Dionysum. lte, Bacchae, Bromium deum,
dei filium, ex Phrygiis montibus in Graeciae fines dedu-
centeS, quem quondam mater in partus doloribus icta Io-
vis fulmine utero eiecit vita privata et exceptum Iuppiter
femori clam Iunone inclusit fibris consuens aureiS, et

