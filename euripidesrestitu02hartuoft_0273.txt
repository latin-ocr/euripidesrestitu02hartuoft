261

Palamedis τρε, ab Homero plane omissae, a tragicis
frequentissime tractatae sunt, quorum omnium opera
vicit obscuravitque Euripidei dramatis gloria. Non omnes
poetae insontem finxerant Palamedem, id quod colligo ex
Philostrati verbis: καὶ χρυσοῦ μὲν ἥττων ἔδοξε, προδότης
δὲ εἶναι κατεψεύσθη. Hic enim, quamvis Euripidem
maxime sequatur, tamen etiam aliunde petita intermiscere
solet. Quidam Diomedem cum Ulysse interitum Palamedi
machinatum esse dixerant, idque in Cypriis carminibus scri-
ptum fuisse discimus ex Pausania X, 31, 1., quam famam
secutus erat tragicorum is, cuius argumentum refert scho-
liasta Euripidis ad Orestis v. 422„ cui accedit Dictys Cret. ll,
15. ‘Neque potest dubitari, quin Sophoclem ille auctorem
habuerit, a quo Nauplium productum fuisse poenam ab Achi-
vis postulantem (τὸν φόνον παιδὸς δικάσαι) certissimo te-
stimonio Achillis Tatii et fragmento 379. Dind. edocemur.
Nam Palamedem Sophoclis et Nauplium‚ qui dicebatur
καταπλέων, eandem fabulam fuisse mihi persuadeo.

Proprium Euripidi fuisse arbitror hoc, quod sola in'·
vidia malitiaque interitus parabatur homini innocentissimo
eidemque sapientissimo. Haud magnopere hoc dramate
delectatum esse populum Atheniensium, quod sui ingenii
vitium tauquam in speculo repraesentatum conspiciebat,
Aristophanes in Thesm.v. 848. ostendit, Euripidem, quod
frigidi Palamedis eum pudeat, in conspectum proditurum
esse negans:

— -ὲ —- οὐκ ἔσθ’ ὅπως

οὐ τὸν Παλαμήδην ψυχρὸν ὄντ’ αἰσχύνεται.

Neque enim unquam aequo animo tolerant homines veri·-
tatem sic ob oculos positam, ut eam effugere falsa sibi
persuadendo nequeant. Neque enim castigari se, sed de-
cipi volunt‚ neque nudari vitia ac turpitudinem, sed occul-
tari. Aemulatio vel nimium principatus studium, ubi ho-
mines se bonis artibus id, quod volunt, assequi posse de—
sperantes ad malas se converterunt, parit fallacias, insidias,
calumnias, crudelitatem omnisque generis iniustitiam, qui-
bus vitiis tum singuli tum civitates citissime subvertuntur.
Ex aemulatione natum bellum Peloponnesiacum foedam
morum depravationem totiusque vitae couversionem effe-

