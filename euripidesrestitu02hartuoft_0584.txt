57 2

simorum actiones. Et praeter eos, quos commemoravimus,
Theodorum atque Archelaum, etiam Polus, Aristodemus
ac Satyrus ad agendas Euripidis potissimum fabulas iucu-
buerunt, atque ii ex urbe in urbem migrantes plurimos
huius delectationis participes fecerunt. Sic Aristodemus
et Neoptolemus ad Philippum Macedonem venerunt et li-
beraliter sunt habiti artem suam ostendentes. Potestas
enim iis concessa est quaslibet terras atque etiam hostium
urbes exercendae artis caussa adeundi, quae venia ἄδεια
appellabatur: de qua re conferas Grysar. l. Ι. p. 12 et 34.
Idem de vitis laudibusque clarissimorum histrionum, Poli,
Theodori, Aristodemi, Neoptolemi, p. 35 seqq. exposuit.
Nunquam igitur favor Euripidis inter Macedones imminu-
tus est: nam Thessalum quoque tragoedum, quem tanti
faciebat Alexander, ut partem regni amittere quam illius
cladem videre mallet (Grysar. p. 13.), in Euripidis potissi-
mum fabulis agendis elaborasse inde colligo, quod huius
poetae carmina Alexander memoriter recitabat.

Hac ratione factum est, ut eruditio Atheniensium cum
eius poetae carminibuS, qui princeps illius auctorque fue-
rat divulgandae, apud omnes gentes et civitates tum Graeci
sive Macedonici tum Romani imperii increbresceret. Ete-
nim sermone Graeco cum litteris et rerum vetustarum fama
per Asiam, quatenus Macedones ei imperitabant, prolatis,
etiam in barbarorum theatris tragoediae spectabantur, cu-
ius rei documento sunt ea, quae de Crassi capite ad Hy-
rodem in Armeniam relato Plutarchus c. 33. p. 564. re-
tulit: „Composuerat pacem Hyrodes cum Artuasde Arme-
nio, cuius sorore filio illius Pacoro desponsa agitabant in-
ter se epulas et convivia, quae multis acroamatibus Grae-
cis⁴ interpolabant. Erat enim neque sermonis neque litte-
rarum Hyrodes Graecarum rudis3 Artuasdes vero etiam
tragoedias componebat et orationes atque historias scri-
bebat, quarum adhuc exstant quaedam. Ubi igitur ¹allatum
caput Crassi ad fores est, sublatis iam mensiS‚ tragoedia-
rum actor Iason recitavit ex Bacchis Euripidis Agaven.
Qui quum placeret, ingrediens convivium Sillaces, cum re-
gem veneratus esset, proiecit in medium caput Crassi.
lbi Parthis plausum cum clamore et gratulatione tollenti-

