132

care voice, in duas tragoedias dispescenda erit, quarum
altera interfectionem regie, altera Macbethii interitum con-
tineat. Multae ex hac veteris tragoediae natura pendent
proprietates, quibus illa a recentiorum carminibus longis·
sime distat, quae diversitas a nostris aestimatoribus neu-
tiquam satis perspecta est. Velut personas primarias ve-
terum tragicorum fabulis tales, quales recentium, inesse
debere falso sibi persuaserunt, et quasdam illorum tra-
goedias, ultra istarum principalium, quas putant, persona-
rum fata porrectas, quasi simplicitate carentes, iniuste
damnant. Quorum opinio a veterum tragicorum ratione,
quibus nihil tale in mentem venire potuit, longe aberrat.
Etenim si circa factiun unum, non circa unum hominem,
Graecae tragoediae occupatae sunt et καταστροφὴν non
vitae, sed rerum vel privatarum vel publicarum, i. e. vel
familiarum vel civitatium, ostendunt, planum est non posse
unam aliquam personam in lumine, reliquas in umbra col-
locari, sed tantum cuique tribuendum esse, quantum ad
rem summam afferat momenti. ltaque ne nomen quidem
personae principalis ullum apud veteres scriptores usur·
patum invenitur. Nam πρωταγωνιστὴν sive primam
personam sicut δευτεραγωνιστὴν et τριταγωνιστὴν non
ex hominum momentis, sed ex actionum temperatione
constitutos esse planum est *). Nulla igitur inest una
principalis persona Aiaci SophocliS‚ nulla Trachiniis,
sed singulae res summae, atque eae aequa ex parte
ad Aiacem atque Ulyssem, ad Deianiram atque Herculem
pertinent. Videmus in Aiacis fabula corporis robur et
contumaciam cum prudentia conflictantem in eoque cer-
tamine sic succumbentem, ut etiam iustis funebribus ei
carendum foret, nisi aemuli beneficio impetraret3 in altera
tragoedia vir exhibetur pellicem super uxorem reducens
et materfamilias bona mente amorem mariti recuperare
studens, quae res in perniciem vertit utrique. Huius ge-
neris sunt communia illa, quae in componendis tragoediis

>xc) Terent. Phorm. proh: „Quia primas partis qui aget, is erit
Phormio parasitus, per quem res geretur maxim e”;
cf. quae K. Fr. Hermann. in annall. critt. Berolin. mensis
Martii anni 1843. disseruit.

