5311

esse. Omnes enim habet numeros, neque ulla caret vir-
tutum, quibuscunque amplissimae Demosthenis Ciceronis-
que orationes ornatae sunt. Quis igitur dubitabit, quin
ferro et hostium impetu violentius expugnet dicendi vis?
Et Agamemnon, si quicquam in eo liberi arbitrii reliquum
esset, non posset non filiam servare. Nam fractum eum
dolore et misericordia esse facile intelligitur. Sed qui
pridem non imperare subditis, sed parere consueverit, quo·
modo fieri potest, ut is vehementius filiae precibus aut
uxoris ira, quam invidia armisque multitudinis moveatur?
Qui ne tranquillo quidem mari cursum tenuerit, quomodo
potest sperari eum ventis urgentibus obnisurum unda-
rumque impetum aspernaturum esse? ltaque paucis dictis,
quibus desperatam rerum conditionem suamque ignaviam
significat, turpiter fugit, hac una in re laudandus, quod
patienter tolerat quae mutare nequit. Ingens enim furor
quidam, id quod Achilles quoque testatur, quasi divinitus
immissus, exercitum universum invasit, flagrantque omnes
cupidine ulciscendi contumeliam, finiendi mulierum rapi-
nas, delendi barbaroS, opibus gloriaque patriam augendi.
His intellectis simulque necessitate moriendi cognita, lphi-
genia ipsa iam minus patrem quam fatum suum a diis
destinatum accusat, et paullatim in ‘eam vertitur senten-
tiam, ut pro exercitus victoria patriaeque gloria mortem
fortiter sibi occumbendum esse decernat. Sed initio dolor
recens querelis effunditur. Cantico igitur utens virgo ini-
quitatem fortunae sive deorum deplorat. conspirat hoc
carmen cum choro altero, quatenus libidine Paridis aliis·
que longinquis rerum caussis ad domum Agamemnonis
pertinentibus interitum Iphigeniae parari ostendit.

Ex demagogornm aemulationibus tum reipublicae ad-
ministrationem tum singulorum sortem pendere videmus.
obtrectans Agamemnoni et praestantissimo cuique Ulysses,
societate cum vate inita, illum imperio spoliare studet.
Huius ambitu effectum est, ut furor multitudinis ad po-
scendam victimam incenderetur, cuius furoris ne Myrmi-
dones quidem Achillis expertes sunt. ltaque hic, quum
dissuaderet immolationem et mortem virginis sibi despon-
sae deprecaretur, conviciis proscissus, quasi homo uxoriuS,

