26

menter patre ex inferis reverso gaudentes„ Atenim otiosos
expertesque actionum producere noluit. Desiderio· enim
patris absentis liberos teneri, eodemque recepto gaudere,
vulgaris res est neque satis digna tragoedia, nisi grave ali-
quod periculum accedat, quo metus et misericordia excite-
tur. Simul autem hoc discrimine efficitur, utHerculis ipsius
calamitate vehementius moveamur, trucidatis iis, quos cogno·
vimus non solum innocentes esse, sed etiam honestissimos
fortissimosque et ex discrimine capitis paullo ante ipsius
opera servatos. Eosdem enim, postquam in portum ex
tempestatum fluctibus pervenerunt et perfugium nacti sunt
id, quod flagrantissime concupiverant, in ipso portu miser-
rime interire et multo atrociore morte ab eo, quem lucem
rebus perditis suis afferre speraverant, quam a crudelis-
simo hoste, affici, id vero tristissimum est multoque,
quam continuo post reditum patris interfici, miserabilius·
Tum Herculem quoque, antequam edita per furorem faci-
nora describerentur, sanum ostendi, quantaque sit virtute,
quantis beneflciis et patriam et gentem Graecorum et uni-
versnm genus humanum affecerit, exponi necesse fuit, id
quod absente illo, quam praesente, fieri potuit commodius.
Simili ratione in Odyssea primum mala liberorum uxoris-
que ostenduntur iniuriis civium domi pereuntium, patre
familias peregre pericula laboresque tolerante, deinde hoc
praeter spem reverso rerum, quam efficit, commutatio ex-
ponitur. Hoc interest, quod 'non in laetius, sed in peius
deorum invidia res reverso patre commutantur, quodque,
quanto Hercules omnes heroes corporis animique viribus
invictoque robore praestat, quanto audaciora edendo faci-
nora deos ipsos ad certamen provocat, tanto eius calami-
tates quaecunque unquam a mortalibus tolerata sunt su-
perant. Eius autem ipsius miseriae magnitudo minus per-
spiceretur, nisi cum alia minore, quae antecedit, compa-
raretur. Ad argumentum fabulae redeo.

Dum ad mortem obeundam Heraclidae ornantur, ne-
niam Herculi quasi defuncto cantans chorus virtutes eius
carmine splendidissimo celebrat, qnod legentibus manife-
stmn fieri potest omnibus, tanto Herculis virtutem reli-
quorum virorum fortium laudibus praestitisse, quanto reli-

