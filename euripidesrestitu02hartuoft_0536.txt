524

bonas artes principatus aut parari aut retineri poterat.
Semel igitur his negotiis implicato Agamemnoni non licet
scelus abnuere: unum curandum est, ut quam paucissimis
cum lacrimis perpetrare possit, celata Clytaemnestra, ne
ante resciscat quam immolata sit virgo.

Omnium, quae unquam a poetis scripta sunt, nil pot-
est praestantius esse quam hoc episodium. Nam utalia
omittam, quantus vigor est actionis, quam vehemens con-
tentio, quam argutae sunt sententiae, quam decent omnia
et apte haerent et necessario alia ex aliis nascuntur, quam
movet animos nuntius ad desperationem adducens eum,
cui summa cum laetitia gratulatur! Merito chorus ‘haec
intuens constantiam ut fundamentum virtutum praedicat,
quam neutiquam dicit absentiam affectuum vel torporem
esse, sed moderationem atque temperantiam. Ad mode—
rationem autem partim natura homines partim disciplina
duci: niti enim illam tum pudore, quo turpia vitemus,
tum ratione, qua quid in quaque re deceat quaeramuS.
Et mulieres maxime castitate, viros innocentia laudem et
gloriam aeternam adipisci: illa domna, hac civitates au-
geri. Hoc carmen perinde dulce atque utile est, dignum·
que quod omnium adolescentium memoriae inculcetur.

Venit Clytaemnestra cum Iphigenia et comitatu fa-
mularum. Species ipsa mulieris declarat eam et ipsam
claris esse parentibus natam et filiam principis viri ma-
trimonio adducere. Qua spe beata, magis etiam quam an-
tea filiam diligit curatque delicatius; etiam Orestem par-
vulum, ut nuptiis intersit, secum adduxit. Postquam cante
omnes de rheda descenderunt, conspecto Agamemnone,
Iphigenia sine mora ad pectus patris se coniicit. insti-
tuitur colloquium ambiguitate breviter dictorum insigne,
quo in genere, ad movendum validissimo, maxime excel-
lit EuripideS. Simplex, placida, nullo adhuc dolore tacta
puella tota est in amore parentis; haec innocentia vvirgi--
nis fraude circumventae, haec imprudentia gaudentis re-
cepto patre, qui immolaturus est, haec securitas et prae-
sentium rerum iucunditas comparatione mali imminentis
misericordiam commovent. Agamemnon autem suspensis
atque ambiguis utitur verbis dolorem dissimulans et sen-

