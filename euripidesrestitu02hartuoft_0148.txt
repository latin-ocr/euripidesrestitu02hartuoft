136

versas sententias discedimus et a popularibus opinionibus
magis magisque discrepamus.

Haec est Euripidis cum Homero vel Aeschylo com·
paratio. llla enim aetate fieri discidium illud, ut ait Goe-
thius, vix sanabile coepit, quo homines et secum et cum
vulgo dissidentes, aliud natura vel sensu, aliud ratione vel
meditatione suadente, veri cognitione cum traditis opinio-
nibus pugnante, plus sensis cogitatisque, quam factis, tri-
buere coeperunt. Novum igitur genus tragoediae ab illo
inventum esse concedendum erit a priore non minus dis-
crepans, quam Menandri comoedia ab Aristophanis disce-
dit. Nam huius quidem personae omnes tam similes sibi
sunt, quam ovo ovum, communem Atticorum formam no-
tamque tanquam nummi uno malleo signati prae se feren-
teS. Moribus nihil ille tribuit3 rerum compositione et
actionibus pollet *). Contra Menandri, qui Euripidem imi-
tatus est, fabulae, quales ex Terentii Plautique imitatio-
nibus novimus, densae erant sententiis, mores vero dili-
gentissime expressos habebant et fidissimam vitae vulgaris
imaginem ob oculos ponebant. Cuius rationis Euripidem
habuerunt auctorem, qui et veros hominum sui saeculi
mores pro fictis imitatus est et plures tragoedias scripsit
in declarandis sententiis aperiendisque voluntatibus magis
quam in rebus gerendis occupatae, et primus studia sin-
gulorum cum publica disciplina conflictantia et iudicia eru-
ditorum a traditis opinionibus discrepantia ostendit, et
omnem disputandi prudentiam cum callida et captiosa cu-
piditatum excusatione exseruit et induxit homines falsa
sibi vitiorum suorum amore persuadentes, Ab hac via,
quam ingredi natura rerum ipsa iussit, semel monstrata
si posteriores tragici, qui Philippi Macedonis tempore fue-
runt, recesserunt (id quod verba Aristotelis significare vi-
dentur), si Atridarum Alcmaeonisque scelera exhibuerunt
nullis mentium vitiis excusata, si ad fati necessitatem rur-

*Y Plutarchus in Aristoph. et Menandri comparatione: ὥςπερ
ἀπὸ κλήρου ἀπονέμει τοῖς προςοόποις τὰ προςτυχόντα τῶν
ὀνομάτων, καὶ οὐκ ἂν διαγνοίης εἴτε υἱός ἐστιν εἴτε πατὴρ
εἴτε ἄγροικος εἴτε θεὸς εἴτε ἥρως ὁ διαλεγόμενος.

ff

