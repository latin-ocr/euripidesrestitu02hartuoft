445

Prodit Iocaste, ut theatrum edoceat, expositisque re-
bus in domum continuo revertitur. Potuit hoc prooemium
sine corporis universi incommodo abesse. Verumtamen
minime persona Iocastes indigna sunt quae perorat: ι
magnifico enim exordio proficiscens res graves aliam post
aliam commemorat, postremo precationem addit valde re-
bus convenientem. In narratione autem digna quae ani-
madvertamus insunt haecce, quod de liberis procreandis
Laius oraculum consuluit, quod invitis fatis filium ebrius
sevit, quod iterum Delphos filium quaerens expositum
adiit et in eo ipso itinere rixa forte cum filio, quem quae-
rebat, commissa interfectus spoliatusque est. Currum Laii
Oedipus, ut in ea tragoedia, cui Oedipi nomen inscriptum
fuit, Polybo tradit3 reliqua discrepant: nam cognito se patre
interfecto cum matre concubuisse, oculos sibi effodit, a do-
mo autem et patria nunquam pellitur, neque ulla afficitur
iniuria, praeterquam quod filii, postquam adoleverunt, te-
gendae rerum foeditatis caussa senem e conspectu homi-
num removent et carcere includunt, quod factum non im-
probare Iocaste videtur. At ille degens in vinculis insana
ira diras filiis imprecatus est, quae ne eventum haberent
metuentes filii pacti inter se, ut vicissim alter regnum
possideret, alter solum verteret, hac ipsa re quod vitare
studuerunt maturarunt. Captus enim dominatus dulcedine
Eteocles cedere fratri regnum annua vice noluit: quo fa-
cto Polynices exsul, privatus patrimonio, adiuvante socero

· bellum patriae cum maximis Argivorum copiis inferre con-

stituit. oppugnantur septem urbis portae; caedibus pa-
triam fratres vastaturi sunt. ltaque mater litem dirimere
cupiens suasit, ut induciis factis inter se congrediantur,
et nuntio misso ipsa Polynicem arcessivit, qui ad obtem-
perandum matri pietate adducitur.

Haec, ut dixi, narratio extrinsecus affixa est3 actio-
nes ipsae a colloquio paedagogi et virginis incipiunt.
Contra veterum aliquis argumenti scriptorum miro errore
superfluum esse diverbium prologi opinatus est: ἦ ἀπὸ
τῶν τειχέων Ἀντιγόνη θεωροῦσα μέρος οὐκ ἔστι δράμα-
τος. Νοη sensit homo tardus, quisquis hoc primus nota-
vit, necesse fuisse, cum oppugnatio urbis materiam dra-

