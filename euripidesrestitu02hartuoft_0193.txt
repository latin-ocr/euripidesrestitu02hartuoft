181

aetate artem fuisse histrionum et in deterius detersam,
ut Luciani testimonium in actores eoS, quos docuerunt
Aeschylus et Euripides, non plane videatur convenire.
Testatur enim Aristoteles Rhet. ΙΙΙ, 1, 4. plus sua aetate
in scenis histriones, quam poetas, valere (μεῖζον δύνανται
νῦν τῶν ποιητῶν οἷ ὑποκριταί). Idem simias recentiores
esse actores a senioribus propter nimium imitandi stu-
dium appellatos in Poet. c. 26, 2. commemorat: quo loco
quae derecta imitandi ratione disserit, ea integra in me-
dium proferre non alienum esse videtur. Tragoediam
enim, quod in eam cadat molesta (φορτικὴ) sive nimia
atque importuna imitatio, inferiorem epopoeia multis vi-
sam esse memorans, „Utrum‚’' inquit, „praestet epica
an tragica imitatio, dubitari potest. Nam si praestat
ea, quae minus molesta est, et minus molesta est
quae ad meliores spectatores accommodata est, molestam
esse quae omnia imitetur, planum est. Nam quasi non
sentiant, nisi augeat is, qui imitetur, multo
utuntur motu, velut mali tibicines, qui volutant vo-
cem, si discus imitandus sit, et trahunt coryphaeum Scyl—
lam canentes. Tragoediae igitur aiunt eandem esse ra-
tionem, quam actorum recentiorum esse puta-
bant antiquiores, quippe quum Callippidem‚
quod nimis res imitando extolleret, simiam
Myniscus appellare sit solitus, et talis etiam de
Pindaro sit opinio: quae autem horum sit inter ipsos com-
paratio, eandem universae artis esse cum epopoeia. Hanc
enim ad ingenuos spectatores instructam esse, qui nil
,egeant movendi figuris, tragicam autem ad illiberales. Et
inferiorem quidem esse quae molesta sit, planum est. Ve-
rum primum haec non poeticae artis accusatio est, ‘sed
histrionalis, quandoquidem modum excedere in significando
ctiam rhapsodus potest et cantor, id quod Mnasitheus fa-
ciebat OpuntiuS. Deinde ne motus quidem omnis impro-
bandus est, siquidem nec saltatio, sed illiberalis: id quod
etiam Callippidi exprobrabatur et nunc aliis,
non ingenuas ab iis feminas repraesentari.
Tum tragoedia etiam sine motu munere suo fungitur,
quemadmodum epopoeia: legendo enim qualis sit cognosci-

