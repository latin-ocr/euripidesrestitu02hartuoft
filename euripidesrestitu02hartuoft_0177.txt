165

‘quam acquievisse neque ab incursibus destitisse. Tum se
delubrum Apollinis iterum adisse atque iacentem humi
ante adyta, abstinentem cibo, iurasse se vitam morte ab-
rupturum esse, nisi idem, qui perdidisset, servaret. Inde
voce e tripode missa iussum se esse Tauros proticisci ad
auferendum simulacrum coelo delapsum, quo Athenas per-
lato fore, ut furore liberaretur. Hunc igitur conatum
adiuvando soror ut et fratrem et domum paternam servet,
precibus rogat blandissimis.

Huius narrationis bona pars institutis Atheniensium,
quae ex Orestis infortunio originem ducere putabantur,
celebrandis tributa est3 reliqua tum caussa itineris expo-
nitur tum difficultates, quae expedientibus salutem vin-
cendae sunt. ·

Iphigenia se paratam esse ostendit ad servandum quo-
vis pretio fratrem: quamobrem, quum celandae deae effu-
giendique tyranni facultatem nullam esse videat, sua morte
illius salutem redimere constituit. Orestes contra se aut
una cum sorore occumbere aut una servari velle affirmat3
ceterum Dianae auxilio confidit, quam Athenas referri Apollo
iusserit idem, qui ipsi iam sororem reddiderit. Aut igitur
per vim regem interficiendo aut clam in templo, donec
nox redierit, delitescendo conata perfecturus est. Quorum
neutrum fieri posse docet iphigenia, interim callidiorem
rationem ipsa commenta. Persuasura est regi nefas esse
immolari hospites parricidio contaminatoS, priusquam ma·
ris undis sacrisque arcanis purgentur3 item simulacrum
deae, utpote istorum contagione pollutum, abluendum esse.
Hoc probato consilio Orestes, ut perlato ad navem simu-
lacro quam citissime aufugiant se dicit curaturum esse.
Reliquum est, ut famulae silentio rem tegendo consilia
adiuvent: id quod Iphigenia mulier a mulieribus tum sup-
pliciter precando, tum reditum se ipsis quoque paraturam
esse: promittendo, denique per quidquid cari habent obte-
stando facile impetrat. Accepta feminarum fide, iuvenes
quidem in aedes intrare iubet, ipsa autem deam rogat,
ut et se cum fratre atque affine ex discrimine servatos
in patriam incolumes restituat et ipsa e terra barbara pro·
pitia egrediatur. His dictis adventum regis opperitur.

