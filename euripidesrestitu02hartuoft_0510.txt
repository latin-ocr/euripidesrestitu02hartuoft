498

bac sola, sed in omnibus sere fabulis male ab Euripide
habitam silentio praeteriit, cui feminae factam iniuriam
esse nostri paene uno ore questi sunt. Ceterum si hoe
vituperandum esset, ,vitium haberet non poeta, sed morum
aestimator et philosophuS. Sed quidnam, obsecro, hoe
criminis est, plus in aestimandis feminarum virtutibus ho·-
nestati quam venustati tribuere, neque „quidquam recti vel
sani credere talis mulieris ingenio inesse, quae illa, quae pri-
ma sunt in mulierum vita, fidem atque pudicitiam, violarit?
Quis vero iure reprehendat poetam, quod nullam laudem
putaverit ei tribuendam esse, qui recuperandae feminae
improbae caussa miscens turbansque omnia et domum et
patriam et cognatos perdidisset‘l Mirum est, cum aliis
poetis laudi vertatur castitatem et pudorem defendisse,
Euripidi hoc ipsum crimini dari. Utut autem haec sunt,
singularem illius artem in Menelai Helenaeque moribus
describendis apparere quilibet intelligit.

Chori persona, dispar Phoenissarum choro, pro vi-
rili parte συναγωνίζεται, neque minus etiam in Antiopa
et Hypsipyla actoris munus sustinuit. Falso igitur cri-
minantur quidam chori officia per inscitiam ab Euripide
sene imminuta esse. Neque illud verum est, quod prae·
pollentibus modis musicis plus horum iucunditati quam
verborum numerorumque elegantiae tribui solitum esse
opinantur. Certo enim lenissimis modis adspirasse ti-
biam necesse est carmini, quod submissa voce recitans
in scenam chorus intrabat. Quis vero unquam prudens
poeta cantico narrationem rerum extra scenam gestarum
inclusisset, si cantu verbis obstrepente parum percipi ea,
quae sic narrarentur, intelligeret? Atqui illud Phrygis can-
ticum tanta diligentia elaboratum est, ut ipsius μισευρι-
πίδους, qui illa crimina invenit, egregiis laudibus praedica-
tum sit: „Numeris quidem ‚²⁹ inquit, „quum omnino animi
perturbationem tum varios dissimillimosque affectus, quibus
homo iste, dum> quae acta sunt refert, in diversa trahitur,
admirabili cura significatos videmus„ Nam primo neque
antistrophicum est carmen illud neque non antistrophicum.
Antistrophicum enim si esset, eam haberet aequabilitatem,
quae plane a pavidi hominis trepidatione abborreret3 si

