274

sti, largos tibi cincinnos abscindam et aequalium choros
ad tumulum tuum ducam et grata dabo alloquia. lam non
tu me, sed ego te, puerum avus, extorris, orba, miserum
funus sepelio. Hei mihi, multa illa suavia et nutricatio
et labores perierunt! Quonam carmine inscribere debeat
poeta sepulcrum tuum? „Puerum hunc Argivi quondam
metuentes interfecerunt.” Turpis sane Graeciae inscri-
ptio! Sed qui paternorum bonorum expers es, habebis
tamen, in quo sepeliare, scutum aere munitum. 0 scu-
tum, quod pulcherrimam quondam Hectoris manum tueba-
ris, optimum tui custodem amisisti! Quam dulcia in ma·-
nubrio tuo sunt vestigia impressa et sudor in polito um-
bonis ambitu, qui fronte Hectoris exstillabat laboribus fun·-
gentis, quum scutum mento obtenderet. Obferte misero
corpori ornatum eum, quem praesens sors concedit. Non
enim ad decus et magnificentiam deus fortunam nostram
comparavit. Stultus autem est quisquis mortalium felici-
tate utens eam perpetuam fore sperat: more enim homi-
nis parum sobrii modo huc modo illuc transilit.’'

Allatis interim a captivis spoliis vestibusque, quibus
corpus decoretur, Hecuba illud in scuto componens hoc
innumerabilium victoriarum auxilium alloquitur: Coronatur,
inquit, neque, quamvis cum defuncto sepeliaris, morierist
multo enim, quam Ulyssis improbi arma, dignius es honore.
Tum vulnera fasciolis ligans, curaturum illa patrem apud
inferos dicit. Inter haec chorus et inferias dat et naenias
canit et plangit mortuum cum Hecubae oratione alternans.
Postremo „Nihil ergo,” inquit, „praeter miserias meas
apud deos fuit, et Troia prae omnibus civitatibus iis invisa
fuit, frustraque immolavimus. Verumtamen nisi subvertis-
set nos deus et ad inferos demisisset, obscuri ignotique
fuissemuS, non celebrati carminibus, neque ullam poetis ma-
teriam praebuissemus.” Hoc quid vult alind, quam labori-
bus virtutem manifestari? neque enim ipsae miseriae car-
minibus dignae sunt: quam sententiam hoc ipso> dramate
declaravit Euripides. Quanto enim atrociorem malorum fin-
xit multitudinem magnitudinemque, tanto enixius curavit, ut
ii, quibus evenirent, animorum magnitudine illa superarent.

Posuit haec Hecubae lamenta Longinus fragm. v111.

