248

De hac didascalia universa subtili dissertatione exposuit
Schoell. p. 39—124„ neque solum, qua rerum sententiarum-
que necessitudine singulae fabulae inter se iunctae quibusque
artibus ab Euripide, ne studium spectatorum langueret,
prospectum fuisset, explicuit, sed etiam quomodo ad res
belli domique ab Atheniensibus illo tempore gestas per-
tinuissent, et quam multa iis infuissent ad docendos, mo-
nendos castigandosque cives apta, ostendere studuit. Lu-
brica est quaestio de similitudine, qua ficta fabularum
argumenta ad exprimendam imaginem eorum, quae gesta
sunt, conformata sint, propterea quod fortuita a quaesitis
distinguere difficile est. Quocirca caute et circumspecte
in hoc arbitror genere versandum esse, atque imprimis di-
ligenter reputandum, quid postularit fabularum natura,
quid concesserit et quasi venia data admiserit. Etenim
cum haec, si rerum hominumque certorum speciem et
quasi -vultum referant, illis accommodata esse facile sit
intellectu, tum illa non posse nisi ad universam agendi
rationem summamque rerum pertinere manifestum est.
Hoc quoque cavendum est, ne eandem imitandi rationem
tragoediae, quam comoediae, convenire putemus. Huius
enim natura haec est, ut singula quaeque ex vita com-
muni arrepta in scenam producat et quam maxime pro-
prias rerum hominumque, quos deridendos proponit, ima·
gines effingat: quod facere indignum est tragoedia, com-
munia atque universalia sequente et quasi ratione ducta
summam eorum, quae ex contemplatione computatione-
que rerum collecta sunt, cum vulgo communicante. In
hoc igitur genere modum excessisse mihi Schoell. et qui
eum secutus est Planci< videntur et plura suspicati esse,
quam liceat. Nam ne longius in comparando procedamus,
Palamedis exemplo monemur, cuius morte Socratis mor-
tem repraesentari etiam veterum quidam minus diligentes
affirmarunt, quamvis longe ante, quam Socrates damna-
retur, fabulam scriptam esse constaret. Sic Deiphobi,
qui fuit in Alexandri fabula, non moribus tantum, sed no-
mini quoque (δεισιδαίμονα enim significat) notationem
ingenii Niciae inesse posses suspicari. Sed etiam atque
etiam cavendum est, ne notationem morum hominumque

