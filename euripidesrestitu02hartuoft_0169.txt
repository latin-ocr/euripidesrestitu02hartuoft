157

ιιι regis imprimis animum ferocem sensu humanitatis im-
buerit, ut populum universum beneficio mitioris imperii
cultusque deorum sanctioris ornaverit. Contra illa, eversa
domo paterna abscissaque spe reditus, e patria radicitus
exstirpata, non habet quae praeterea diligat, quae studio
atque amore amplectatur, quamque antea pietatem a suis
ad alienos transferebat, ea exuta est, amissis iis, in quo-
rum caritate vigebat. Quamvis aliena sit a crudelitate,
non est aliena ab ulciscendi cupidine, quum recordatione
eorum, quae ipsa passa est, misericordia erga eoS, quibus
idem patiendum est, minuatur. Haec dicens quum terminis in-
telligentiae Graecorum angustis includatur, tum rursus, vitia
hominum diis imputari conquerenS‚ eandem superat. Ma-
lis igitur exacerbata omnique pietate vacua est Iphigenia
eo ipso tempore, quo immolandi adducuntur ii, quibus-
cum necessitudinis vinculis arctissimis coniuncta est; ho-
stes sibi ulciscendos in manus dari putat, cum tradantur
frater atque affinis, suae gentis, quam penitus interisse
putat, unicae reliquiae3 dolore efferata, quod deletam do-
mum paternam putat, columina eius inscia ipsa eversura
est. Quae rerum conditio vere tragica nullo artificio quae-
sita, sed ex caussa necessario nata est.

Interponitur chori carmen rebus ‚ quae aguntur, ac-
commodatissimum. Et primum quidem scire cupiunt fe·
minae, quinam Graecorum et ex quanam civitate profecti
fretum traiecerint horribile, quod ante Ionem furore per-
citam nemo tangere ausus sit, quinam vecti sint in terram
inhospitalem, ubi humano sanguine arae Dianae spargantur:
an mercatores, auri caeca cupidine ducti, temerario co-
natu per saeva maria in terras remotissimas navi adacta
delati sint eo, ubi frustrata spe pro divitiis mortem sint
adepturi. Deinde miratur, quod potuerint tam multa tam-
que atrocia littoris importuosi pericula, ventis cursum ad-
iuvantibus et secundantibus iter Nereidibus *)‚ feliciter vi-
tare. Denique optat, ut aut Helena in manus dominae

²⁸) {lemannus inutilem verborum strepitum ait continere ea,
quae de Nereidibus inserantur, semper reprehendens quae
non intelligit.

