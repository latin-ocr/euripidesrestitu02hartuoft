16

perniciosa libidine paulisper usus, ubi per socordiam virm,
tempuS, ingenium defluxere, naturae infirmitas accusatur,
suam quisqueculpam auctores ad negotia (sive
ad deos) transferunt. Quodsi bonarum rerum tanta
cura esset, quanto studio‘aliena ac nihil profutura multum-
que etiam periculosa petunt, neque regerentur magis quam
regerent casus, et eotmagnitudinis procederent, uti pro
mortalibus gloria aeterni fierent.'’ Confer cum
his Sallustii quae Euripides professus est in Suppl. 196—
218. Polyid. fr. ⁷. Phrixi fr. 14., quibus adde Hasse p. 38.
et 31. Animum igitur divinum vel etiam deum esse dicere
ausus est noster, itemque divina quae animi sive rationis
vi instituta essent; vide quae Τ. 1. p. 98. exposuimus. Ra-
tione humana, tanquam altera naturae necessitate, res hu-
manae administrantur, puniuntur scelera et defenditur iu·
stitia*) sive Δίκη, summi lovis filia, quam in fati locum
a nostro substitutam esse videmus (Androm. fragm. 32.
Phrix. fr. 8.). Ex mente enim numinis divini sive aethe-
ris (qui Iuppiter appellatur) emanavit mens humana, illius
et pars et imago, cuius memor· originis nihil habet anti-
quius, quam virtutem colere, iustitiam tueri, ulcisci scele-
ratos, leges civitatum incorruptas servare; cf. Troad. 890
seqq. Hec. 834. ⁸189. Electr. 890. Haec qui statuit, eum
necesse est instituta a maioribus tradita cum deorum po-
pularium cultu et religionibus caeremoniisque sancta ha-
bere. Et planissima eiusmodi fidei pietatisque documenta
Euripides cum omnibus fabulis tum Baccharum et Hip-
polyti edidit. Fere eadem, quae Socrates, de his rebus
sentiebat, ut Xenophon illum defendens nostrum una pur-
gare videatur. Uterque quum opinionem de diis vulgo
conceptam improbaret, tamen usitatas perceptasque deorum
cognitiones minime tollebat. A contemnendis vero religio·
nibus noster tam longe aberat, ut non tollendam esse di-
vinationem, cultum, honores, preceS, quae diis immorta-
libus adhiberentur, arbitraretur, sed puritatem, sanctita-
tem, pietatem eorum, qui adhiberent, augendam. Neque

Ὅ Hecub. 952-958. Troad. 890 seqq. cf. quae Hasse colle-
git p· 37.

