110

monium duxit, quae, quum sterilis esset, aemulam accu-
savit, sterilem se factam esse invisamque marito occultis
illius medicamentiS, quae quidem tantum aberat ut tori
consortio delectaretur, ut, cum principio invita inisset, hoc
tempore iam reliquisset. Quaerens autem Hermiona occa-
sionem aemulae cum filio eius occidendae, Neoptolemo ad
oraculum Delphicum profecte statim patrem *ex Sparta
arcessivit, quo adiuvante conata perficeret: cuius ex ad-
ventu mala sibi praesagiens Andromache filium quidem
parvulum aliquo tuto loco occultavit, ipsa autem in ara
fani supplex consedit.

His ab Andromacha prooemio dilucido probabilique, ut· ait
argumenti auctor (πρόλογος σαφῶς καὶ εὐλόγως εἰρημένος),
expositiS, convenit illam mulier quaedam Troiana, quae,
cum famula Andromachae in Troia fuisset, una cum hac
Phthiam a Neoptolemo abducta erat. Quae quum ea-
dem fide et benevolentia captivam, qua quondam domi-
nam, colat, Andromachen de periculo filii certiorem facit,
comperto, quo loco occultaretur, Menelaum ad illum ra-‘
piendum profectum esse. His auditis Andromache auxi-
lio destituta impetrat a famula, ut nuntium discriminis, in
quo Molossi salus versetur, ad Peleum senem clam per-
ferat; ipsa interim mala et priora et praesentia deplorat
threnum versibus elegiacis fundens, quem numero prae-
stantissimarum huius dramatis partium esse iudicat is,
qui scripsit vetus argumentum (ἔτι δὲ καὶ τὰ ἐλεγεῖα τὰ
ἐν τῷ θρήνῳ τῆς Ἀνδρομάχης). Unicum hoc carminis
elegiaci in tragoediis, quae exstant, occurrit exemplum, sed
certe numeri rebus accommodatissimi sunt. Est autem
hoc carmen initium parodi‚ in qua iisdem rursus hexa—
metris dactylicis utitur poeta, sed ita, ut singulis plures
ithyphallicos, paroemiacos aliosque ‘eius generis versus
subnectat. Chorus, ex seminis Phthiadibus constans, mi-
sericordia 'atque benevolentia ductus ad captivam Troia-
nam congregatur 3 ceterum eam monet, ut necessitati pa-
reat missaque contentione et relicto delubro, quum ipsa
serva sit ac peregrina, dominis Spartanis potentissimis se
submittat.

