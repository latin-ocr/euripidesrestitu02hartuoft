226

caussas altius latentes ostendere student; et tamen sae-
pissime ne haec quidem satis valida sunt t multa enim et in
rerum natura et in hominum ingeniis eveniunt, ad quorum
investigandam originem nulla cognitio humana sufficiat.
Praestat igitur deorum personas etiam per significationem
inducere, quam spretis iis iacturam facere gravitatis. At
incongrua et secum pugnantia effinges, si deorum perso-
nas adhibebis iisdem fabulis, in quibus tolli illorum for·
mas a disputantibus feceris. Et quis non deorum perso-
nas effingens incongrua finxit? An Homerum eius criminis
expertem esse putaS, qui fecit Martem humi prostratum -
septem iugera obtinentem et Minervae galeam centum ci-
vitatium militibus aptam, et Iovem effinxit tantae magni-
tudinis, ut posset terras cum mare catenae alligatas de ca-
cumine Olympi (qui tamen ipse terris inniti credebatur)
suspendere? Hoc nonne est eodem tempore ponere deo-
rum personas figurasque et tollere rursus infinitate magni-
tudinis? Dicas Homerum et ipsum philosophiam ‘cum
poesi coniunxisse et interdum illam cum huius dispendio
secutum esse. Noli igitur Euripidi crimini vertere id quod
mentis humanae vitium est, quae videtur non posse un-
quam deorum figuras speciesque fingere, quin fingat in-
congrua. Non minima Homeri laus cernitur in eo, quod
acerrime Plato vituperavit, quod hominibus similia deorum
et corpora et vitae actionem et mentes effinxit: nam
etiamsi philosophis alia deorum natura magis conveniat,
poetis certe haec sola convenire debet. Neque ulla re
Euripides poeticam virtutem magis manifestavit, quam
quod, quum omnibus philosophiae bonis instructissimus
esset et haec carminibus includenda et cum vulgo commu-
nicanda esse decrevisset, in illa re Homerum sibi sequen·
dum ease intellexit. Eiusdem generis est et cum illo ar-
ctissime coniunctum, quod, si qua fabulis traditi· inerant
miracula a natura et ratione abhorrentia, sic conformavit, ut
simul et doctis et indoctis satisfaceret. Naturae enim por-
tentis physicas rationes tecte subiecit, hominum autem facta
naturam superantia sic exposuit, ut, etiamsi non consueta
atque communia, certe communibus simillima esse vide-

