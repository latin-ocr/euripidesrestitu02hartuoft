437

Huius actus imitationem continet pictura amphorae, quam
Hamilton Τ. lll. p. 45. reddidit. Hypsipyle, cum ferro
in eam Eurydice invadente, in genua procumbens passis
manibus auxilium implorat Capanei, qui celeri gradu, pro-
tento scuto, stricto gladio reginae obviam procedit:

—- „Siste hunc, vesona, furorem! ,

- Arme ducem servatricemque cohortis

Inachiae ingratis coram tot millibus andes

Mactare in tumulos? (quanti pro funeris ultor Ι)

Cui regnum genitorque Thoos et lucidus Evan

Stirpis avus?'' etc.
Stat. V, 663 seqq. His cohibita dictis factisque Eurydice
sedatiorem quidem se praebet, sed contendere mulier una
adversus tantam virorum multitudinem neutiquam desinit,
postulans, ut ius suum in „vilem famulam” exercere sibi
liceat. Inde maior existit tumultus: indignatur enim
chorus ad mortem rapi eam, cuius beneficio universus
servatus sit exercitus3 simul exercitus ipse, perlato ad
eum rumore, fremit et incendium penatibus regis minatur
(Stat. V, 690 seqq.). Quo excitati tumultu gemini accurrunt
Hypsipyles filii, Euneus (Εὔνεως) atque Thoas, qui, paullo
ante regis hospitio excepti, huius partibus favebant (Stat.
V, ’119.)ι Ab altera autem parte Amphiaraus accurrit, qui,
sedato per eum militum tumultu, iam ducum quoque iram
compescere conatur haecce dicens:

ἔξω γὰρ ὀργῆς πᾶς οἷνὴρσοφώτερος.
Suadet deinde, ut constitutis iudicibus de iure disceptetur.
Iudices igitur deliguntur Euneus atque Thoas (quorum
ille, ut maior natu, verba pro ambobus facit), accusat
Eurydice, caussam dicit Hypsipyle. Ilaec actio in am-
phora, quam Gerhardus divulgavit, exhibetur. Ante aedes
regias media inter Amphiaraum atque Hypsipylen consti·
tuta Eurydice liuius defensionem auscultat. A laeva autem
aedium parte iuxta Hypsipylen stant Euneus atque Thoas,
Dionysi sublimis custodiae commendati3 a dextra denique,
Amphiarao proximi, Parthenopaeus et Capanaeus quasi ad
testimonium dicendum adsunt, supra quos sublimis Iuppiter
cum Nemea conspiciuntur.

