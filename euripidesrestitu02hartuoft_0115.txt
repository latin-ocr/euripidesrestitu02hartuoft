1⁰3

promittunt, se, memores accepti beneficii, gratiam esse
civitati Atheniensium relaturos. His finiri drama potuit.
Nam quae Minerva praecipit ad argumenti exitum expli·
candum nil pertinent.¹ Iubet enim iureiurando Argivos
obstringi se uunquam in Atticam infestis armis invasuros,
iuramentum autem tripodi inscribi, eumque Delphico deo
servandum tradi, et huius generis alia hominum, qui tum
erant, opinionibus accommodata. Tum filiis eorum, qui
apud Thebas interfecti sunt, pollicetur fore ut vixdum
puberes, duce Aegialeo ac Diomede, Thebas expugnando
patrum mortem vindicent.

Argumentum fabulae tale, quale ab Euripide confor-
matum fuit, retulerunt Pausan. I, 39, 1. 2. Diodor. IV, 65.>
Apollod: ΙΙΙ, ’7. Non armis pugnando, sed persuadendo
paciscendoque cadavera a Thebanis impetrata esse et
mutasse Euripidem tradita a prioribus dixit Plutarchus „in
vit. Thes. c. 29. Sed praeierant illi et Herodotus IX, 27.
et Aeschylus iu Eleusiniis (Plut. l. l.), quem Euripides
potest imitatus esse. Laudes Atticorum et in hoc dra-
mate et in Heraclidis et in Erechtheo praedicatas fre· Ι
queuter imitati sunt Rhetores‚ velut Isocrates in Panegy-
rico, qui et argumenta fabularum, quas dixi, retulit.
Etiam Aristoteles Polit. V, 9. p. 151. in iis, quae de re-
rum publicarum formis disputavit, Euripidem imitatus est.
Denique non omittam, quod Macedones quondam, Aetolorum'
saevitiam, qua Dium Dodonamque vastaverant, ulti, excisi
oppidi Thermi parietinis inscripserunt versum celebratis-
simum (861.):

ὁρᾷς τὸ -Δῖον οὗ βέλος διέπτατο.

Nulla huic dramati inest persona, quam principalem
dicere possis, nisi forte chori eas partes esse putandum
sit. Legum etiam, quas critici proponunt, plerasque lae-
sas esse apparet3 et tamen movendo docendoque vix ul-
lam tragoediam aptiorem fuisse intelligitur.

ψ

