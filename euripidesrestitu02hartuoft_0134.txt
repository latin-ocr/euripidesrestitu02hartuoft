122

Partim enim lucri studio, partim aemulatione, quum an-
gantur alieno bono, laborantes ipsae, partim ¹malignitate
ac libidine ad malas artes impellere et turbare coniugio-
rum tranquillitatem insusurrando in aures ea, quihus ira
atque cupiditas incitentur.

Summi momenti haec est narratio ad Hermionae in-
genium perspiciendum, magnaque laude dignus Euripides,
quod moribus, quantum dramatis natura patiebatur, accu-
ratissime describendis operam dedit ita, ut etiam ad priora
tempora recurrendo, quomodo res natae essent, ostenderet.
Quod si eo, quo nostri tragici, Shaxperii maxime exem-
plum sequentes, utuntur studio amoenorum ac diverticulo-
rum amore struuntque tragoedias paene non minus, quam
sunt epopoeiae‚ laxas, Euripidi uti licuisset, neque rectis—
sima via ad finem semper properandum fuisset, non est
dubium, quin colloquium Hermionae atque vicinae alicuius
familiaris in initio dramatis positurus fuisset.

Cognita Hermionae voluntate Orestes sua invicem
consilia explieat hortaturque illam, ut secum statim ad
Menelaum redeat, sibi nuptura. Quum Hermiona matri-
monii quidem curam patris arbitrio se permissuram esse,
secuturam autem abducentem dixisset, porro Orestes de
Neoptolemi ultione nihil timendum esse ostendit. Iam
enim ei insidias structas mortemque per socios suos, quos
Delphis habeat, paratam ess'e: nam neque Apollinem ac-
cipere satisfactionem culpae, qua quondam paternae cae-
dis reus ab illo postulatus sit, et sese iam contumeliarum
poenam repetiturum, quamobrem, deo secum conspirante
suisque manibus ad exigendum supplicium utente, illi
iamiam pereundum esse. His dictis cum Hermiona decedit.
Chorus temporis spatium, quo illa, quae Orestes praedixit,
Delphis perficiuntur perfectaque nuntiantur, carmine ex-
plens reputat, quanta mala Apollinis Neptunique ira ex
Troia victa 'in Graeciam victricem redundarint. Periit
Priamus cum domo regnoque, eversa urbe, quam unice
Apollo Neptunusque dilexerant, periit autem etiam Aga-
memno uxoris manu, periit vicissim haec filii manu Apol·
linisque consilio, et innumerae Graecae mulieres, orbato-
rum liberorum matres, maritos interfectos in publico lu-

