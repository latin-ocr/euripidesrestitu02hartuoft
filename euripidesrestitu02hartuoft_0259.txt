247

vel summis malis afficere. Huic plane contraria persona
fuit Cassandrae, quae quum nil nisi utilia suaderet *), ita
contemnebatur, ut se pudori parentibus, fratribus aequa·
libusque esse ipsa doleret. Cuius deprecatio non solum
tenera, morata mollisque est, sed etiam movendo apta,
cum veniam petat ea, cui gratia referenda erat, laudibus
autem efferantur a parentibus ii, qui perniciem ipsis pa-
triaeque allaturi sunt. Aemulus autem Paridis omnibus
in rebus Deiphobus est, idemqueilli infestissimus. Quem-
admodum enim Helenae connubium defuncto demum Pa-
ride nactus est, ita reliquis quoque illius commodis hic
offecisse videtur.

Certaminum descriptione, quo in genere Euripides
excellebat, non minus, quam iis, quae coram ageban-
tur, theatrum delectatum esse arbitror. Praeterea quum
etiam apta rerum complexio et idonea personarum oc-
cupatio et concinna mentium agitatio dramatis conve-
niat, ut ipso adspectu res pictarum instar tabularum de-
lect'ent, hoc in genere Euripidem a nemine poetarum su-
peratum esse, vel inde intelligitur, quod neminem frequen-
tius pictores artificesque imitati sunt. Vix autem ulla vel
concinnior rerum consociatio vel vegetior actio inveniri
potest, quam quae inerat ei dramatis parti, qua Deiphobus
Paridem interficere conabatur et summa rerum implicatio
repente Cassandrae interventu dissolvebatur.

Non minus autem ad docendum quam ad delectandum
aptum hoc drama fuisse perspicitur ex iis, quae de ser-
vorum ingenuorumque natura philosophorum ratione dis-
putabantur. Qui hoc commodius poterat locus illustrari,
quod in illo summa huius fabulae tanquam in cardine ni-
tebatur. Neque de hoc genere quidquam verius dici 'po-
test ino: τίς δ’ ἔστι δοῦλος τοῦ θανεῖν ἄφροντις cliv,-
Principium enim servitutis ignavia est hominum turpium,
qui facere patique indigna, quam mori malunt.

ἴῃ) Propert. 111, 11, 61:
Sola Parim Phrygiae satum componere, sola
Fallacem patriae serpere dixit equum.
Ille furor patriae suit utilis, ille parenti,-
Experta est veros irrita lingua deos.

