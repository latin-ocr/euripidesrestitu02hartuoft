365

bant, promiscua quidem multitudo rudisque, quod decori
nullam habebat rationem neque meliora a deterioribus
dignoscebat, sed perfectam insaniae hanc imitationem esse
putabat3 urbaniores autem, quod, quamvis intelligerent
et spectaculi eos puderet, nolebant illos silentio repre-
hendere: itaque plausu ipsi quoque amentiam saltationis
celabant, quamvis probe intelligerent non Aiacis illa, sed
saltatoris furore perpetrari. Neque enim contentus his
generosus ille rem fecit etiam louge magis ridiculam. De-
gressus euim in orchestram in senatorum loco medius in-
ter duos consules consedit plane timentes, ne'ipsorum
quoque unum tanquam arietem correptum caederet flagel-
lis. Quam rem alii admirabantur, alii ridebant, alii
suspicabantur, ne immodice imitando in verum furorem
degenerasset. Atqui ipse dicitur, cum ad sobrietatem
redisset, 'tam acriter doluisse facto, ut aegrotus decum-
beret, in furoris suspicionem revera> adductus: neque id
ipse dissimulavit. Postulantibus enim iis, qui eiusdem
erant factionis, ut Aiacem rursus ipsis saltaret, adducto se-
cum actore (τὸν ὑποκριτὴν) dixit theatro: „satis est se-
mel furuisse.'’ Aegerrime vero aemulum tulit, cui quum
idem esset Aiax assignatus, tanta cum modestia ipsum
furorem imitatus est, ut laudem adipisceretur intra fines
saltationis furendo neque in actionem ipsam grassando.

ln carminibus nihil inest naturale, sed quemadmodum
oratio numeris metrisque vincitur, ita res quoque omnes
ad artis leges conformantur. Et tempus quidem, quo tra·
goediarum argumenta singularum includuntur, simulacrum
est diei, non verus dies: itemque loci ficta, non vera,
simplicitas· Multa enim saepe geri in binorum actuum
intervallis finguntur, quorum tanta est amplitudo, ut non
solum illud intervallum, sed etiam plurium ‹wrum spa-
tium necessario superent. Et removentur a scena perso-
nae et adhibentur actionibus mediisque rebus interveniunt,
prout poetae consiliis conducunt, quarum tum absentiae
tum adventus caussae finguntur probabiles illae quidem,
sed tamen eae, quae accuratius explorantibus minus sa-
tisfaciant. Arcessuntur qui de rebus extra scenam gestis
exponant tum citiuS, quam e remotis locis venire potuerint,

