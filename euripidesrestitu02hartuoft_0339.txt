327

in turpem ursam transformata, ut aegritudinem simul cum
venustate exueret3 item felicior Meropis filia, priusquam
perpetuam aegritudinem ex formae decore conciperet, in
cervam a Diana mutata. Hoc praestantissimum canticum
vocibus chori consolantis mitigantisque dolorem saepius
interpellatur3 finito autem eo omnes intro abeunt, ut va-
cuefacta scena temporis intervallum, de quo diximus, satis
longum significetur. Sic in duas quasi partes drama diri-
mitur, quarum si prior iniuria temporum, sicut Rhesi
fabulae, interisset, essent qui nullam unquam fuisse mul-
tis argumentis et probabilioribus quidem, quam in Rheso

faciunt, defenderent.
Prodit deinde Menelaus naufragus, pannis navis eie-

cticiis male tectus, et ad theatrum faciens verba (cf. T. 1.
p. 323.) de rebus suis exponit. Maximas a se copias ad
Troiam volentibus Graecis ductas esse, quas partim bello
partim in undis periisse, paucos superstites esse: ipsum
per totum tempus, cx quo Troia eversa sit, errare, ven·
tis semper a patria ad deserta et inhospita Libyae littora
reficientibus, postremo fracta nave amissisque sociorum
plerisque, ad ignotam terram eiectum esse. Cogere ci-
borum vestiumque inopiam ad victum sibi sociisque quae-
rendum, quos quidem in speluncae recessu cum He·
lena occultari, se autem, prohibente a frequentia ho-
minum adeunda pudore, conspicatum domum magnificam
opulenti cuiusdam viri, huc accessisse.

Graeca serva sores aedium regis custodit, quae, Grae-
cos discrimen mortis adire nolens, repelle-re quicunque
eorum adirent vi minisque decrevit3 hoc vero tempore
importunior est propterea, quod Helenae casu com-
movetur. A qua cnm ferociter repellatur Menelaus, su·-
pra modum tolerabilem miseria eius augetur: nam quid
naufragis perditis relinquitur, si quidem misericordiam
ne ab hominibus quidem ullam impetrent? Merito igitur
lacrimis palpebras rigat Menelaus. Caussam autem quae-
rens crudelitatis, accipit Helenam, lovis filiam, Lacedae-
mone ante belli initium huc pervectam, apud regem degere
et cum suspicione custodiri. Quo nuntio magnopere, ut
par est, perturbatur. Tam certis enim verbis anus Hele-

