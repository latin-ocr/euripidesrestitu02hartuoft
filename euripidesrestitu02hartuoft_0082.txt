70

sis delectentur, tum ad acute inventa, ingeniose delecta,
eleganter composita, ad remotam a vulgaribus rebus na·
turam commenticiarum animos advertunt; sentiunt sibi, ut
fruantur fictis, in mentem eiuS, qui finxerit, intrandum,
animum a multiplici rerum occupatione expediendum esse,
ut versando cum illis operibus et frequenter intuendo ad
similem ipsorum natura praestantiam evehatur-‚⁹⁹

De intelligentium iudicio haec ita disseruit Goethius3
sed perfecta artis opera non ab iis solis, qui intelligunt,
sed a multitudine quoque percipi necesse est3‘neque equi-
dem dubitaverim quae de eloquentiae* vi Cicero in Bruti
c. 49. et 50. egregie disseruit ad poeseos vim paucis mu-
tatis transferre: Necesse est eum, qui ita scribat, uta
multitudine probetur, eundem doctis probari. Nam quid
in carminibus rectum sit aut pravum, ego iudicabo, si mo-
do is sum, qui id possim aut sciam iudicare3 qualis vero
sit poeta, ex eo, quod is carminibus effecerit, poterit in-
telligi. Efficiendum autem est, ut qui vel legunt vel spe-

· ctant fabulas afficiantur ita, ut poeta velit, ne in partibus
‘ operis aut imaginibus propriorum pluS, quam decet, hae-

mant, ut ad summam rem sentiendam percipiendamque in-
scii perducantur, ut denique probare quae poeta probat,
spernere quae idem spernit, etiam inviti cogantur. ld
quibus virtutibus poetae efficiatur, artifex aliquis iudicabit3
efficiatur autem a poeta necne, ut ii, qui spectant, ita affi-
ciantur, ut poeta velit, ex vulgi sententiis ad poetae men-
tem conformatis iudicandum est. Eam autem vim nemini
poetarum maiorem, quam Euripidi, infuisse Aristophanes
ipse omnibus locis testatur. Quare tibicen Antigenidas di-
xerit discipulo sane frigenti ad populum: Mihi cane et
Musis, prudens aestimator Euripidi fabulas docenti: Mi-
hi doce et populo, dixisset, ut qui spectarent, quid cf-
ficeretur, ille etiam, cur id efficeretur, intelligeret.
Efficitur autem, ut qui spectant fabulas ea ratione,
qua volunt poetae, iis afficiantur, rebus apte componendis,
ut aliae aliis vel augeantur vel deprimantur et splendeant
ea cupiantque animos, quae splendere vult poeta, abiician-
tur quae idem arguit obscuratque. Concordem igitur, con-
gruam simplicemque oportet csse compositionem, atque

