265

C. Troades,

Exhibetur scena tentorium Agamemnonis, ante'f quod
prostrata Hecuba adstantibus custodibus (v. 464.) conspi-
citur3 intus esse finguntur feminae captivae principibus
delectae3 procul urbis tecta, ex incenffl) fumantia, impri-
mis arx Pergamus, prospiciuntur. Haec quidem in sinistra
ornatus scenici parte repraesentantur3 in dextra autem
prospectus in mare et naves Graecorum patet: a qua parte
prodit postridie eam noctem, qua llium captum esse fingi-
tur, Neptunus urbis suae, quam ipse munivit, sortem com-
miserans, et qua ratione expugnata sit exponens. Tum
Graecorum quidem impietatem et crudelitatem, Troiano-
rum autem calamitatem ostendens, fana omnia lucosque
dicit sanguine fluere, et Priamum ad ipsos templi Iovis
Hercei *gradus trucidatum iacere3 viris omnibus interfectis,
resonare mulierum dominos sortientium eiulatibus Sca-
mandrum, denique Polyxenam in sepulcro Achillis pro‘
victima immolatam esse, Cassandram autem, virginem deo
sacratam, neglecta pietate et reverentia deorum, in adul-
terinum concubitum ab Agamemnone duci.

His quidem in drama introducimur; at iis, quae dein-
ceps sequuntur, nil praeparatur eorum, quae in scena
aguntur, sed constituuntur ea, quae rebus peractis even-
tura suut. Accedit enim ad Neptunum Minerva, plena
indignationis, quod Aiax in templo suo vim Cassandrae in-
tulerit, a nemine Achivorum reprehensus neque punitus.
Quamobrem perdere eos, quos antea coluit, gaudio autem

afficere eost, quibus infesta fuit, decrevit, iamque a Iove ’

impetravit, ut tempestate, imbre et grandine Graecos per-
dat a Troia redeuntes; concessa ei. sunt fulmina, quibus
naves incendat: quae quo funestior sit tempestas, cum
hoste Graecorum Neptuno iungit societatem, rogans, ut
mare fluctibus miscendo obruat navigantes. Quod ille se
facturum lubens promittit simulque effecturum, ut navibus
ad rupes appulsis fractisque corpora mortuorum ad omnia
littora eiiciantur. Sic'Proiae urbis deflagrationem incendium
navium Graecorum continuo subsecuturum est, ut miseriae

