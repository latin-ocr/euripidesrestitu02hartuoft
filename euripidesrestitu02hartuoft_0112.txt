loo

facto Laodamiae omnibus ex partibus respondet= quod
faciens duplicem subiit accusationem, quod tristia tristibus
cumulando assequi id, quod est tragoediae propositum,
magis multitudine quam temperatione rerum tragicarum
studuisset, quodque 'iterandis iisdem inventis inopiam
quandam ingenii significasset. inopiae quidem non recte
accusatur iS‚ cuius tantae sunt divitiae, ut etiam detractis
iis, quae iteravit, opulentissimus esse non desinat; itera-
tionibus autem ne natura quidem rerum, dei potentissimi
sapientissimique fabrica, vacat3 mortalium vero neminis
unquam tanta fuit sollertia, ut eas impensius, quam Eu:-
ripideS, vitaverit. Exaggeratio vero miseriarum tum· de-
mum vituperanda est, si fit cum detrimento simplicitatis:
nam si congruant res et apte haereant, etiam laudanda3
idque in hac dramatis parte usu venit. Adsunt curandis
funeribus et matres et liberi defunctorum3 absunt, ad
quas vel maxime calamitas pertinet, uxores. Potuit iis
chori munus delegare poeta, sed matres vetulas, quam fe-
minas aetatis vigore florentes, duce rege iuvene inter pere·
grinos versari, magis decere iudicavit. Quamobrem quum
neque omitti coniugeS, quin deesset pars necessaria,
possent, neque tertii chori inducendi copia esset, unam
instar omnium ob oculos posuit, cuius spectata pietate et
amore reliquas minus desideraremus. Dixerunt mulieres
vitam suam, privatam bono, quo omnis felicitas contine-
retur, nullam esse3 nil sibi relictum esse praeter aegritu-
dinem perpetuam et lacrimas. Hoc qui sentit, eum (ve-
terum certe iudicio), nisi ignavus est, mortem quaerere
necesse est: praestat enim inferorum numero accenseri,
quam inter vivos mortuosque medium penderes

οὔτ’ ἐν τοῖς φθιμένοις

οὔτ’ ἐν ζῶσιν κρινομένη,

χωρὶς δή τινα τῶνδ’ ἔχουσα μοῖραν.
Sed videndum est, ut mors nostra aut superstitibus aut
defunctis utilis sit. Evadne vero, desiderii stimulis acta
et furore quodam divinitus concita, quum fefellisset cu-
stodes e domo patris aufugienS‚ duce vel natura vel deo
aliquo, ad rogum mariti, quo ne defuncto quidem carere
vult, delata est. Quam quaerens pater, qui idem Eteocli

