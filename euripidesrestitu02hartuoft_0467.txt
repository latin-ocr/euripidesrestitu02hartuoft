455

portas disponit, in quornm praedicandis virtutibus minime
immoratur, ineptum esse dicens, hostibus iamiam moenia
iuvasuris, singulorum, quos praeficiat, arma, genus et for-
titudinem oratione persequendo tempus consumere: quibus
Aeschylum perstringi verbis notum est*); cf. Τ. ll. p.
293. Cum mulierculis quoque istius imperator modo alter-
cans modo sermocinans tempus terit3 contra Euripideus‚
impatiens morae, paucissima nec nisi necessaria locutus
in certamen se proripit. Necesse enim est regi de capite
suo dimicaturo, si quid domesticae publicaeve rei infectum
relinquit, successori commendare. Ceterum his commode
futura praeparantur. „Abeo‚'' inquit, „ne ab opere cessent
manus: et utinam contingat, ut fratrem nactus adversa-
rium transfodiam, qui venit terram meam vastaturus! Nu-
ptiae autem Antigonae et Haemonis, si quid humani mihi
acciderit, tu curabis3 dotem, quam promisi, ratam facio;
ale et fove eam, ut meretur. Patrem non laudo, cuius
caeca ira et ipsi iniqua est et nos, si contingat, perditura.
Unum restat, ut Tiresiam consulas, si qua forte deorum
monita cognovit: quem ego per filium tuum Menoeceum
huc ducendum curabo. Tibi enim lubens respondebit,
mihi, quod vaticinationem vituperavi, infensus est. Poly-
nicis corpusc, si occiderit, sepeliri veto, et supplicio affici,
si quis iusta ei persolverit. Efferte iam arma mihi, famuli,
ut ad cfi'rtamen propositum contendam3 Prudentiam autem,
utilissimam deorum, invoco, ut hanc urbem servet.''

Sequitur carmen praestantissimum, rebus, quae hoc
tempore geruntur, convenientissimum. Etsi grandiloquus
esse ne in lyricis quidem solet Euripides, tamen, ubi res
poscit, non deficiunt eum vireS‚ velut in hoc carmine am-
plus, copiosus et magnificus apparet, strepitum armorum
paene aequali strepitu verborum depingens. Sed insunt
quaedam corruptelae, a scribis et grammaticis illatae, quae
eruendis iis lectionibus, quae partim in scholiis partim
in codicibus latent, tolli posse videntur sic scribendo:

ἠὲ) Benignius Didymus interpretatus est: πεφύλακται τὰς ὀνο-
μασίας αὐτῶν εἰπεῖν διὰ τὸ ὑπὸ Αἰσχύλου εἰρῆσθαι ἐν τοῖς
ἑπτὰ ἐπὶ Θήβαις.

