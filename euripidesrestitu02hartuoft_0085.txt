73

mur, siguificare. Quod si meminerimus, signa dumtaxat
verorum hominum personas esse scenicas et, quoniam sint
species fictae, communi hominum naturae exprimendae imi-
tandaeque destinari, si reputemus licere poetis artificibus-
que a veritate rite, non dissimulantibus, recedere, non est
quod illum usum abiiciamus. Alioquin adstrictior compo-
sitio, quasi infantia, non modo nimis ieiuna inopsque es-
set, sed etiam sicca supra modum, in acrioribus vero caus-
sis plane intoleranda, cum ex copiosiore compositione trau-
quillitas quaedam et humanitas etiam in atrocissimis re-
bus nascatur.''

Propria diximus sic poetis imitanda esse, ut in iis
communia ostenderentur. Mentis enim suae cogitationes
poetae non minuS, quam philosophi, aperiunt; hoc inter-
est, quod hi rationem reddendo vel disserendo cogitata
exponunt, illi veritati similia effingendo per imagines signi-
ficant. Itaque alteri communia abstracta a corporibus sive
propriis ostendunt, alteri temporibus locisque accommo-
data et certorum hominum moribus· infixa atque infusa.
Hoc igitur spectandum est poetis, ut propria vim naturam-
que adipiscantur‘communium, id est, ut perfectas consum-
matasque rerum species exprimant, non vulgares atque for-
tuitas. Perfecta enim appellamus quae propria vim com-
plectuntur communium sive quae generis naturam referunt
singularia: quod fit non meliores praestantioresque, sed
liberatas a fortuitis vel adventitiis, ditatasque necessariis et
generalibus res hominesque effingendo. In communi-
bus autem exponendis perspicuitas, in propriis
temperandis simplicitas carminum posita est. Quam-
obrem, quantum utrique operum parti tribuendum sit, qua·
tenus poetis et in describendis propriis progredi et suas
sententias in personas imaginarias transferre liceat, ex to-
tius operis ratione et argumenti conformatione aestiman-
dum est. Evertitur simplicitas, si quis imitandi caussa ea,
quibus imitandis ipse aptissimus est, non ea, quibus opus
est, imitetur: ’

„Inceptis gravibus plerumque et magna professis

Purpureus, late qui splendeat, unus et alter

Adseritur pannus, cum lucas et ara Dianae

