95

Commodatum accepimus quicquid nostrum esse di·-
cimuS, non solum vitam, sed etiam externa bona (Phoen.555.).

Haec qui reputabunt, in quocunque erunt fortunae statu,
modestiam servabunt et verecunde rebus hominibusque
utentur. Non licet iram perpetuam exercere, quoniam
ne vita quidem perpetua nobis concessa est (Philoct. fragm.
T. Ι. p. 357.). Non licet viribus suis vel opibus fretum
humiliores contemnere, quoniam cuilibet accidere potest
quod cuipiam accidit neque quisquam ante mortem ab
infortunio tutus est.

His dictis Theseus, memor certaminum plurimorum
contraimprobos a se atque Atheniensibus iam feliciter
sustentatorum, memor gloriae et incrementi civitatis inde
accepti, minas pares paribus hostium referens, parari arma,
currus, equos iubet, ut statim cum exercitu, ducis simul
praeconisque officio ipse fungens, terram hostium invadat;
Adrastum autem remanere iubet, nolens huius genium in-
faustum suo misceri, ut, quum sine numinum favore nibil
mortalibus prosit virtue, propriis utens numinibus opus
perficiat.

Longissimum temporis spatium, quo haec omnia, quae
proposita sunt Theseo, ad exitum adducuntur, brevissimo
carmine expletur, sed eo, quo affectus exspectantium acer-
rime depingitur. Bipartitus enim chorus incise membra-
timque canens et antispastico maxime utens numero, vol-
vens inter se cogitata, exclamando, interrogando, opt-ando,
conquerendo animum inter spem metumque suspensum
declarat. Et prima quidem· stropha sollicitas se de exitu
esse matres significant: nam si nova clades cladi priori
et luctus luctui adiiciatur, quanam tandem mente erunt
ipsae, calamitatis auctrices‘3 Antistropha spem produnt
fore ut evertatur qui triumphavit: deos enim, quamvis varie,
tamen iuste eventus temperare, neque semper urguere af-
flictos3 caedem autem caede, vindictam vindicta rite pu·-
niri. ,Altera stropha optant, ut sibi adesse in loco, quo
pugnatur, et sortem amicorum cognoscere liceat. Denique
antistropha altera precibus, quae sunt sola timentium fi-
ducia, Iovem patrium implorant, ut ex contumelia in ho·
norem tumuli vindicare corpora liceat.

