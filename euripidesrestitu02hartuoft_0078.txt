66

stituisset, ad tantam revocavit simplicitatem, ut etlam no-
minibus propriis omnibu· abstinuerit. Plane eandem viam
Euripides ingressus est recentes fere res ac sua memoria
gestas imitando et in heroum nomina ‚ tempora patriasque
transferendo: cuius instituti luculentissima sunt exempla
fabulae Telephi et Phoenicis, quarum est altera fata ca-
susque Themistoclis pleraque, altera errorem senis cuius-
dam Anagyrasii imitatus. Eam rationem, plane laudabilem,
multi hodie non perspectis caussis neque poetarum et hi-
storicorum officiis satis distinctis vituperant, nimirum aegre
ferenteS, quod pleraque argumenta Euripides aliter, quam a
prioribus accepisset, conformaverit. Quinescio quam impru-
dentiam et credulitatem opinantur fuisse veterum poetarum,
ut more modoque puerorum fingere se ipsi nescirent, quum
bona fide accepta quae memoriae prodidisset antiquitas
simpliciter cum vulgo communicarent, haud magis immu-
tata quam fere omnes, qui se relata referre dicant, inscii
invitique immutent. Quam imprudentiae opinionem quum
in Euripidem minus, quam in Homerum vel Aeschylum
vel Sophoclem, cadere intelligerent, novum finxerunt cri-
men, quod fabulas ad mentem suam sententiamque accom-
modando liberius immutasset: quod crimen in Sophoclem
non minus quam in illum convenire facile est intellectu.
Quid enim? nonne hic, ut hoc uno utar, solitudinem et
vastitatem desertissimum in Lemno esse finxit, quam cellam
Graecorum vinariam esse finxerat Homerus, quam cultu
laetissimo florere omnes sciebant‘z Verum talem rerum
immutationem nunquam poetis, si modo fallere se posse
sperarent, religioni fuisse Aristoteles cum aliis locis plu-
rimis tum verbis, quae supra interpretati sumus, testatur.

Rudis atque indigestae molis speciem praebent facta ca-
susque hominum, quae in rerum veritate oculis obiiciuntur3
concordiam et caussarum eventuumque, quasi con-iliorum et
effectuum, necessitatem animus agnoscit. Et certarum quidem
rerum seriem et coniunctionem, qua aliae ex aliis necessa-
rio pendeant, 'historicorum est ostendere3 universam rerum
humanarum naturam vel administrationem talem, qualem
esse mentis cogitationibus ipsi fingant, idonea rerum ficta-
rum compositione imitari et perspicuis imaginibus expri-

