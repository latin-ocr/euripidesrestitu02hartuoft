80

Spartanos fundenda esse censeret, minus verisimile est.
Neque magis probandum est, quod Zimdorfer suspicatus
est, ad inducias, quas Brasidas in Thracia violasse argue-
retur (Thuc. IV, Iri—1239, respici. Graviora enim in-
geruntur crimina, quam quae ad unius delictum pertinere
videantur, neque solet Euripides nisi ea, quae summam
rem tangunt, respicere; et publicam Spartanorum perfidiam
scholion quoque (ad v. 446. scriptum) siguificat: ταῦτα

διὰ τῆς Ἀνδρομάχης φησὶν Εὐριπίδης λοιδορούμενος -·

τοῖς Σπαρτιάταις, ὅτι παρεσπονδήκεσαν.

Exstat alterum temporis, quo eam fabulam doctam
Χ esse statuimus, indicium, quod V. 725. civitas quaedam
haud procul a Sparta sita, antea amica, nunc descivisse et
hostilia facere perhibetur, quam civitatem Argos significari
viri docti uno ore elocuti sunt. Amicitia inter Thebanos
Spartanosque iuncta, Argivi timentes, ne soli relinqueren-
tur, ceteris sociis ad Lacedaemonios transeuntibus, quum
antea neque Lacedaemonios neque Athenienses foedere,
quod cum Corinthiis inierant, recipi voluissent, iam alte·
riusutrius populi societatem sibi expetendam esse censue-
runt, ac fere eodem tempore ad utrumque legatos mise-
runt. In Atheniensium societatem una cum Mantineis
Eleisque recepti, Lacedaemonios spreverunt. Mox cum
ludi Olympici celebrarentur, tanta fuit Eleorum ferocia, ut
a sacrificiis certaminibusque Spartanos dispositis custodiis
prohiberent, quorum quum unus celato nomine bigas iu
certamen demisisset, ad coronandum aurigam suum victo-
rem in medium progressus, virgis a lictoribus caesus est.
Contra Alcibiades splendore omneS, qui unquam certarunt,
non modo privatos, sed etiam reges, longe superavit. Se-
ptem enim curribus in certamen demissis et primam et
secundam et tertiam palmam retulit *). Quas victorias Eu-
ripides carmine celebravit, cuius particulam Plutarchus ser-
vavit:

Σὲ δ’ ἀείσομαι, ὦ Κλεινίου

παῖ· καλὸν οἳ νίκα, κάλλιστον δ’

ὃ μήτις ἄλλος Ἑλλάνων,

ἴῃ) lauerat. περὶ τοῦ ζεύγους. Plutarch. vit. Alc. c. 11.

