102

suum significaret, non audiens patris voces, laeta, quasi ad
deos ascendat, in ignem ad latus mariti devolat*). Pater
autem miserrimus, duobus liberis praestantissimis cum ge-
nero orbatuS‚ privatus fructu laborum, quos iu illis tollen-
dis educandisque toleravit, solus in senectute relictuS,
neque ossa defunctorum attrectare neque amplius vitam
inutilem extendere vult, sed statim domum se reduci iu-
bet, ut tenebris tectus vitam inedia finiat.

Cum oedipodarum sorte suam commiscens horum
fato ad perniciem una trusus est. Hanc sententiam et
universum drama et partes eius mentibus spectatorum in-
culcant. Evadnae autem rebus similitudo inest eorum,
quae Oenomai fabula ostenduntur, quam uno didascaliae ·-
corpore cum Supplicibus coniunctam fuisse suspicamur.

His peractis, exstinctis ignibuS.‚ pueri ducum compo-
sitorum in scenam prodeunt urnas tenentes, quibus ossa
patrum collecta insunt, et naeniae canuntur, alterna vice
pueris matribusque memoriam exstinctorum querelis pro-
sequentibus. Onus gestant grave doloribus, leve pondere3
cineris exiguum modum pro robustis quondam corporibus.
Carent pueri praesidio, carent matres fructu laborum at·-
que vigiliarum: haec enim omnia, igne soluta, partim in
aetherem partim in Orcum abierunt. Sed exstinctis viris
non est exstincta vindicta: superstites sunt ultores, qui,
ferreis armis induti, memores piique ea, quae patres ne-
quiverunt, perficiant: ad quod conandum et matrum do-
lore et suo impelluntur. Haec sic cantantur, ut praeeun-
tibus pueris matres, non singulae, sed universae, succi-
nant, confirmantes illorum verba et sententias fere dimi-
diatas explentes. Puerorum cantus pluribus tragoediis
noster inseruit, gratificans, credo, Timotheo musico et
acutae symphoniae voci modulandae dare locum volens.

Priusquam Adrastus et ii, quos adduxit, donati publi-
ce ossibus cineribusque mortuorum abeant, iubente Theseo,

*) Haec imitatus est Ovidius Amat. 111, 21:
„Accipe me, Capaneu! cineres miscebimus, inquit
Iphias, in medios desiluitque rog08.''

