511

Archelao aliquid tragoediae proprium, ostendens nihil aliud
esse tragoediam, quam miseriarum comprehensionem-'²
Satisfecit nihilominus roganti noster ita, ut quae de Te·
meno, ut regni Macedonum auctore, fama tradebantur, in
illius nomen transferret, id quod Agatharchides apud Pho-
tium cod. CCL. p. 1332. notavit: οὐδ’ Εὐριπίδου κατη-
γορῶ τῷ μὲν Ἀρχελάῳ περιτεθεικότος τὰς Τημένου προί-
ξεις *), τὸν δὲ Τειρεσίαν (in Bacchis) βεβιωκότα παρειςοίγον-
τος πέντε γενεῶν πλέους cf. vit. cod. Mediol. coll. Ambros.
Certamina autem ludosque scenicos Archelaus ad exemplum
Atheniensium instituerat, teste Diodoro XVII, 16. iniis
ludis quin praeter Archelaum etiam Iphigeniam, Alcmaeo-
nem et Bacchas Euripides in certamen commiserit, noli du-
bitare. Regum enim praecipua vitia vario modo in his dra-
matibus arguuntur3 tum magnifice laus Macedoniae praedi-
catur in Bacchis, cum quasi Euripidis verbis chorus optet,
ut in Pieriam transferatur, ubi pulcerrima sit Musarum
sedes, sacri Olympi vertex. „istuc me duc, o Bromie, qui
praees bacchationi3 ibi sunt gratiae, ibi dulcedo, ibi Bac-
chis fas est orgia celebrare†*)!'' Item alio loco haecce can-
tat: „0 beata Pieria, te colit Evius et veniet saltaturus
cum strepitu bacchico adducetque secum Maenadas saltan-
tes, transmittens rapidum Axium cum Loedia flumine ***)‘‚
quem audio opulentiae mortalibus auctorem esse, quum
pulcerrimis aquis campos equis aptos irriget.'' Possis ex
scholio Hephaestionis c. 6. p. 87. coniicere Bacchas sa-
tyricorum dramatum numero habitas esse: ἴδιον δὲ σατυ-
ρικοῦ τὸ μέσον εἶναι τραγικοῦ καὶ κωμικοῦ, ἤγουν δέχε-
σθαι καὶ τοὺς τρισυλλάβονς μὴ κατακορῶς, οἷον
ἦν δ’ ἄγκος ὑψίκρημνον ὄρεσι περίδρομον

(cf. v. 1049. Elmsl.).

Sed natura huius carminis ab eo genere longe diversa
est. Potius tertium ei locum in tetralogia assignatum

- *) Rectius Perdiccae, Temeni filii, res in Archelaum translatas

esse dixissen cf. Herod. vm, 137. Sed potuerunt alia ab
aliia tradita fuisse.

**) Cf. Plutarch. vit. Alexandri c. 2. .

***) Media inter utrumque fluvium-sita emt urbs Pella, in qua
reges Macedonum habitabant.

