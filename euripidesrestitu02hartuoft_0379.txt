367

Hae igitur et ceterae eiusmodi formae ut a veritatis
imitatione omnes ductae sunt, ita earum nulla est, quae
non a natura longius recedat. Velut qui nuntiorum par-
tes suscipiunt, quamvis sint servi atque ineruditi, tamen
copiosius, ornatius, sublimius exponunt, quam possit'quis-
quam non modo rudis, sed etiam rhetorum disciplina eru-
ditus ex tempore dicere, id quod, ut multa, temere cavil-
latus est Aristophanes Acharn. 401:

—- — ὦ coagitando& Εὐριπίδη,

ὅθ’ ὁ δοῦλος οὑτωσὶ σοφῶς ὑποκρίνεται.

Hunc autem secuti sunt alii quidam iterantes quae prae-
ierat verba, velut Origines c. Cels. p. 366. „Artificium
eorum, qui fingunt persona8‚ in eo consistit, ut servent
decorum in personarum, quas inducant, moribus et volun-
tatibus3 vitium vero est, si orationes tribuant parum con-
venientes. Itaque vituperandi etiam qui barbaris indoctis-
que aut vernis aut iis, qui nullas unquam philosophorum
disputationes audiverunt neque unquam ipsi bene dixerunt,
tribuunt philosophiam, quam didicit ille quidem, qui fin-
git personas, sed verisimile non est callere eum, qui in-
ducitur. Invicemque peccant qui sapientibus et divinarum
rerum peritiS, quos continet argumentum, tribuunt ea, quae
in vulgaribus affectibus ab indoctis enuntiantur vel ab
ignorantia proficiscuntur. Unde Homerus laudatur, quod
heroum personas perpetuo servavit eas, quales ab initio
instituit, velut Nestorem, Ulyssem, Diomedem, Agame-
mnonem, Telemachum, Penelopen et reliquos. Euripides
vero contumeliosius ab Aristophane vexatur, quasi intem-
pestive loquax, propterea quod saepe quae ab Anaxagora
vel aliquo alio didicisset sapientium placita tribuerit bar-
baris mulieribus aut mancipiis.’' Modum quin in hoc ge-
nere Euripides excesserit, nunquam dubitavi3 verumtamen
non ex comici auctoritate talia, sed ex artis legibus aesti-
manda sunt. Necesse est enim, quaecunque inducatur
persona, sub ea poetam, qui effinxit, latere: cuius quum
sententiis atque eruditione augeantur, amplificentur im-
mutenturqne illae sumtae de medio personae, non possunt
non omnes et meliores, quam vulgo sunt, esse et dicere
ea, quae parum vel cum prisci saeculi moribus vel cum

