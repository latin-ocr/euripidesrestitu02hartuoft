454

oppugnaturus est. In hoc discrimine chorus perpetui deo-
rum favoris reminiscens rogat, ut hoc quoque tempore
adesse populo periclitanti velint. „Deductus est Cadmus
oraculis ad habitanda loca fecundissima eademque amoe-
nissima, natus est ibi Bacchus, quem infantem pampinis
quasi brachiis amplectens hedera divinae esse naturae si-
gnificavit3 vicit ibi draconem Cadmus adiuvante Minerva
et viros ex dentibus natos sub terram remisit: iam te,
Epaphe, quem lo, princeps gentiS, ex Iove concepit, in-
voco, veni ad hanc terram, quam posteri tui incoluerunt,
mitte ei subsidio altrices deas Cererem et Proserpinam,
serva gentem tuam.'’ Haec neque commodo verborum
ornatu carent neque ardore eo, quo imagines rerum quasi
praesentium exprimantur. Fuisset autem sine dubio de
fratrum exitiabili ira ac scelesto conatu canendum, si non
maioris momenti esset civitatis quam singulorum salus:
ad illam. tanquam summam rem, omnia direxit Euripides,
illam sibi curae esse omnibus carminibus chorus declarat,
id quod angustum hominum, qui nunc sunt, captum superat.

Secundus actus consilia continet imperatorum et proe-
liorum committendorum rationem. Ad mortem paratus
Eteocles, priusquam in pugnam proficiscatur, Creontem
convenit commendaturus ei quae vult fieri*). Hic autem
nuntium affert ex captivo acceptum, in ea esse hostes,
ut universam urbem armatis cinctam uno tempore undi-
que oppugnent. Plenum prudentiae militaris hoc est col-
loquium: Achillem cum Palamede aut Blucherum cum
Gneisenavio colloquentes nobis audire videmur Eteoclem
et Creontem audientes. Illius enim ferociam a'd audaciora
quam tutiora consilia propensioris, ut solent homines for-
titudine freti, hic cautior quam audacior comprimit impe-
tumque moderatur. Cui ille obtemperans intra moenia
exercitum, longe numero minorem, continet et septem
duces totidem hostium ducibus adversos ad septem urbis

*) Valckenarius ad v. 7312 „In hoc Eteoclem inter et Creontem
dialogo elucet Euripidis artificium non vulgare , imperato-
riam in Creontis persona prudentiam monstrantia, in Eteocle

contra militis audaciam minime providam?

