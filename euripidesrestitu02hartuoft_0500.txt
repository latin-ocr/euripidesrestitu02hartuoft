488

oratores inducens factiosos ambitiososque et populum his
potius quam probis ac simplicibus parentem, >simulque
multa per hanc occasionem utiliter monuit. Surrexit igi-
tur primus Talthybius praeco, quod genus hominum, ut
penes quemque potentia est, ita huic addictum esse solet:
itaque semper Aegisthi amicos blandis intuens oculis et
ambigua oratione miscens benevola malevolisbverbis ad-
mirari se dixit Agamemnonem, sed improbare filium eius,
qui pessimum morem contra parentes induceret. Post
hunc verba Diomedes faciens rex suadebat, ut mortis qui-
dem poena Orestes et Electra absolverentur, sed mulca-
rentur exilio, quae verissima sine dubio sententia (quid
enim aliud, nisi ne contagione sceleris pollueretur, civitati
curandum fuit‘e) non omnibus probata est. Tum prodiit
ad dicendum vir quidam procaci lingua, temeraria auda-
cia, in civitatem per vim receptus, tumultu fretus et di-
cendi licentia, in perniciem natus civium, qui non medi-
cinae similem facultatem esse dicendi volunt, sed dulces
orationes salutaribus anteponunt*). Is igitur, a Tyndareo
subornatus, lapidatione reos affici iussit. Cleophontis de-
magogi**) effigiem expressisse Euripidem in huius orato-
ris moribus describendis Philochorus suspicatus est3 con-
tra is, qui post illum prodiit, Aeschyli vel personarum
huius imaginem referre videtur, cum sit vir robustus ma·
gis qnam venustus, agrestis et operibus rusticis ita dedi-
tuS, ut raro urbem et forum visat, sed prudens et ad con-
tendendum oratione promptus, sinceritate et integritate
vitae insignis. ls igitur corona dignum Orestem esse cen-
suit, qui cavisset, ne virorum in bella profectorum uxores'
ii, qui domi remansissent, stuprarent. Postremus Orestes

*) Scriptum fuit in libris, quos schol. Gu. m. pr. et sec. seque-

bantur, sic:

—- θεᾶσθαι δ’ ὧδε χρὴ τὸν προστάτην

ἰδόνθ’· ὁμοῖον γὰρ τὸ πρᾶγμα γίγνεται

τῷ τοὺς λόγους λέγοντι τῷ τ’ ἰωμένῳ.
Hoc docent illorum interpretamenta· καὶ οἱ τῶν ἰατρων
παῖδες τοῖς μὲν νοσοῦσι βαρεῖς τὸ καταρχὰς φαίνηται,
ἀλλ’ υστερον πολλοῦ τινος ἄξιοι κτλ. cf. p. 413 seq.

**) Vide de hoc *Fritzsch ad Thesm. p. 289 seqq.

