,522

fecta classis vento carens retineretur, despondebat animum,
perierat, nullus erat. Quum autem duces dimitti exerci-
tum iuberent neque frustra laborare, tum vero, spe deie-
ctus terram Priami maximis copiis inundandi, moesto
admodum consternatoque vultu esse et quaerere ex fratre:
quid faciam‘i ‚quodnam inveniam remedium? scilicet ne
imperio privatus gloriam amitteret! Mox viam ostendente
Calcha ac dicente copiam fore navigandi, si Iphigeniam
immolasset, lubens annuit ac sine mora nuntio misso uxo-
rem iussit filiam quasi Achilli nupturam in castra mittere.
Nunc rursus mutata voluntate aliam submisit epistolam, ,
scilicet filiae suae interfector esse nolenS. Optime vero*)!
Hic idem aether contrarium profitentem audivit, et passus
est idem, quod in rebus administrandis plurimi passi sunt:
nam quum recentes in imperio nihil non laboris detrectas-
· sent, turpiter exciderunt, partim civium iudiciis stultis vi-
cti partim ipsi se moli pares non esse intelligentes. Ergo
non decet proprii commodi caussa quemquam vel magi-
stratum vel imperatorem creare: prudentia opus estiis,
qui rempublicam administrant, qua quicunque praestat,
quamvis sit privatus, princeps est. Paullulum in dete-
rius haec morum lineamenta, ut ab homine irato, deflexa
sunt3 ceterum huic pravitati obnoxios plerosque esse,
qui in liberis civitatibus magistratus petant, notum est,
³ neque, nisi insana honoris cupidine mens Agamemnonis
transversa raperetur, fieri potuit, ut filiam immolare, quam
imperio se abdicare, mallet. Honestiorem effingere summi
imperatoris personam licuit iis tragicorum, qui inscio illo
vel invito virginem per Ulyssem Diomedemque, decepta
matre, adduci fecerunt: quod factum a quibusdam esse
ex Hygini (fab. 98.) et Dictyis Cret. (c. 19—21.) narra-
tionibus intelligitur.

Alia cupidine, ac paene turpiore, Menelaus furit. Qui
dum ambitionem fratri ira inflammatuS, ardentibus oculis,
exprobrat, ipse neglecto aequo honestoque, ut impudicam ,
mulierem, qua deorum beneficio liberatus est, in domum
atque in amplexus suos reducat, et patriam et fratrem et

 

²¹⁵) ὥς φονεὺς ου’κέτι θυγατρὸς σῆς ἔσει. Κάλλιστά γε.

