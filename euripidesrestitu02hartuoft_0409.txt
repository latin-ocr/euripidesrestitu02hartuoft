. 397

exhilarare studentis ludibriis narrantur obscoenis. „Quam
enim serio non quibat allicere, ludibriorum statuit exbi-
latare miraculis. Redit enim ad deam tristem et inter
illa communia, quibus moris est frangere ac temperare
moerores, retegit se ipsam etc. Atque dea pubi affigit
oculos et inauditi specie solaminis pascitur3 tum diffusior
sacta per risum sumit atque ebibit quam antea aspernata
est potionem„ Arnob. V. p. 198. Clemens Protrept. p.
6, 24. ln hymno igitur Homerico ancillae, cuius iocis
dea exhilaratur, idem est,¹ quod carminibus comicis, nomen:

πρίν γ’ ὅτε δὴ χλεύῃς μιν Ἰάμβη κέδν’ εἰδυῖα, .

πολλὰ παρασκώπτουσ’ ἐτρέψατο πότνιαν, ἁγνήν,

μειδῆσαι γελάσαι τε, καὶ ἵλαον ἔνθετο θυμόν.
Vides Cererem, tanquam tragicam personam, cum Iambe,
tanquam comica, uno in loco versantem neque modo tole-
rantem huius iocos, verum etiam iis delectatam adeo, ut
oblita amissorum, admonita voluptatum corporis, ad hila-
ritatem revocata, potione ciboque reficeretur*).

Est autem alterum iocandi genus magis illud quidem
liberale honestumque, ac solum ingenuis hominibus dignum,
iudice Cicerone off. l, 29., sed severis tristibusque et
ipsum finitimum et ex levium graviumque rerum repen-
tino concursu erumpens, quod recentioris proprium co-
moediae esse supra commemoravimuS.

Restat, ut hanc gravium leviumque vicinitatem et alte-
rorum in altera subitam commutationem exemplis illustremus.
Vir fortis et gravis arietes pro hominibus, quibus irascatur,
caedens risum nobis movebit, quoad eius facti caussam
finemque perspicere putabimus; eundem ubi mentis errore
divinitus teneri videbimus simulque, ne eadem vi divina ad
interitum adigatur, timebimus, in hilaritatis locum succedet

. miseratio. Grandia enim sunt quorum finem nou assequimur

vel quorum caussas eventusque ignoramus vel *quae divini-
tus effecta esse apparet3 levia autem sunt tum quae vul-
garia, cognita pespectaque habentur tum quae casu for-
tuito,.nullo deorum consilio, effecta esse putantur. Si quis

*J Non multo melius est solatium, quo columbae sapientia aqui-
lam de sublimi praecipitatam moerentemque exhilarare stu-
det in carmine Goethii, quod Adler und Taube inscribitur.

