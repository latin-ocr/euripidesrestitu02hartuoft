529

regis filiam nominatim poscenti, sed ambitione motus gra-
tia’m apud eoS, quibus imperat, inire cupit. Huiusmodi
sacrificium quid aliud, quam infaustum reditum, ei, qui
obfert, praestare potest? His igitur lacessita maleficiis mu-
lier, ubi, illo in bello absente, sola perpetuo cum luctu et
lacrimis domi sederit, qua ratione interfectorem reducem
exceptura sit, facile intelligitur. Sic Clytaemnestra caus-
sam dicens simul futura praedicit, qua praedictione pro-
pter saevum et flagitiosum Agamemnonis facinus non pos-
sumus. facile carere. Clytaemnestrae exprobrationem mi-
nasque preces excipiunt Iphigeniae. „Si Orphei mihi vox
et facundia esset, ut possem saxa trahere cantando et di-
cendo quoscunque cuperem delenire, eo confugerem3 nuuc
lacrimis utar, quae solae sunt in mea potestate3 pro sup-
pliciis autem corpus meum a te procreatum genibus tuis
applicabo. Noli me perdere immaturam: dulce enim est
hanc lucem intueri3 noli me cogere quae sub terra sunt
videre! Prima ego te patrem appellavi et tu me filiam,
prima tuis insidens genibus blandimenta et oscula dedi
accepique vicissim. Ibi tu optabas, ut me quondam beati
alicuius viri matrimonio felicem florentemque videres,
ego autem, ut tibi seni hospitio penatium meorum ex-
cepto laborem nutrimentorum rependerem. Quorum tu
oblitus· me vis interficere. Noli, per Pelopem, per
Atreum, per matrem hancce obsecro, cuius dolores partus
non sunt huiusmodi praemio remunerandi. Quid ad me
pertinent Alexandri nuptiae? an propter Helenae fugam
mihi pereundum est? Respice me, largire adspectum oscu-
lumque, ut hoc saltem habeam moritura pignuS‚ si nil
moveris verbis meiS.” His dictis necdum expugnato pa-
tris animo, fratrem infantem in auxilium vocat, ut ambo
lacrimis pro verbis utentes mentumque patris tangentes
supplicent. Unum addit verbum, quo omnia continentur:
„Haec lux mortalibus adspectu dulcissima est, inferna
autem pro nihilo aestimanda3 stultus est qui mori cupit3
misere vivere praestat quam pulcre mori.'’

Haec oratio, si ulla alia, testimonio est, quantum dicendi
facultati tribuerit Euripides, quem merito dixit quinctilianus

cussbtit eorum, qui fuissent in foro diserti, comparandum
. 1. 34

