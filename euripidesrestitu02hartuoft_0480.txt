468-

cum fratre congrediendi voluntate, adversus eum, quasi
sorte ad id delectus sit, consistere decernit, nulla cogente
necessitate. Potuit enim alium, quem vellet ,· ei portae,
quam frater oppugnaturus erat, praeficere et magis decuit
imperatorem moenia obire atque adesse laborantibus, quam
uno stantem loco parem se reliquis praestare. Pugna
eventum habet eum, quem dedit tum corporis tum animi
virtus, nullo divinitus allato momento, praeter mutuam
fratrum caedem. Contra Euripides non in sola bellica
virtute illustranda neque in imitando armorum conflictu,
proeliantium tumultu, trepidatione incolarum elaboravit.
Idem perspicuitati summa cum diligentia studuit et expo-
suit non minus priora quam posteriora, ab Aeschylo vel
neglecta vel carptim obiterque commemorata, et chori
munera, quoniam difficilius percipiuntur quae canuntur
quam quae dicuntur, attenuavit. Tum operamdedit caus-
sis rerum omnium explicandis, utque necessario evenire
viderentur quaecunque evenirent curavit: qua in re adiu-
tus est ea, qua valebat, affectuum imitandorum facultate,
velut fraternae caedis cupidinem non temere in animis
fecit gigni neque caedem ipsam fortuito occursu patrari.

Denique nullam argumenti partem reliquit obscuram et f

quasi pictor diligens accuratissime effinxit et quae coram
in propinquo spectarentur et quae procul prospicerentur.
Ad repraesentanda autem ea, quae extra scenam aguntur,
uberioribus usus est nuntiorum relationibus, epicam ope-
ris partem dramaticae lyricaeque adiiciens. · Eae autem
relationes tantae sunt praestantiae, ut uon minus quam
vehementissimae disputationum contentiones theatrum te-
neant3 cf. schol. ad v. 1402. Contra in Aeschyli imagini-
buS, etiamsi non abscinditur, tamen negligitur prospectus 3
exauditur quidem armorum strepitus, quasi obscuro sono
per moenia penetrante, proelia autem ipsa non describun-
tur; afferuntur corpora mortuorum, caedes autem ipsa
non depingitur. .

Sic Euripides, cum longe diversum ab Aeschyli rati-
one consilium inisset, non mediocrem laudem consecutus
est, neque in iis ipsis, quae hic praeoccupaverat, bellicis

