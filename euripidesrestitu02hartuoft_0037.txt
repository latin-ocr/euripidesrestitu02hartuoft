25

ramesse vitam patria carentium, egenorum, ab hospitum
officiis pendentium. Proinde forti animo mortem esse oc-
cumbendum censet, neque necessitati frustra reluctandum.
Quibus dictis motus Amphitruo, servari liberos posse de-
speranS, tyranni arbitrio corpus permittitÍ¾ hoc unum ro-
gat, ut ante liberos ipse iuguletur: hos enim pereuntes ad-
spicere non sustinet. Megara autem beneficii loco rogat,
ut in paternam domum liberi, unde exclusi sint, remissi
funestis vestibus ad mortem obeundam ornentur. Quo im-
petrato intus abit cum liberis, quos sequitur Amphitruo,
magna cum indignatione iniquitatem accusans Iovis, qui et
in alienum thalamum clam intrarit et liberoS, quos procrea-
verit, ipse prodat.

Inesse his orationibus quaedam, quae tempori noster
dederit, facile intelligitur. Ceterum neque haec neque re-
liqua a rebus personisque aliena sunt. Mores autem per-
sonarum probabilissimi atque convenientissimi, tum caussa
ipsa tragoedia dignissima est. Misericordiam movet non
solum Amphitruonis, Megarae et Heraclidarum sors, sed
senum quoque, temeritate tyranni atque factionibus civita-
tis oppressorum, contumelia, quod genus iniuriarum per
illa belli Peloponnesii tempora passim in plurimis civitati-
bus fiebat, ut etiam propriorum malorum recordatione ho-
mines, cum haec spectarent, moverentur. Sed ante omnia
quaerendum est, quo consilio Euripides, quum Herculis
furorem necemque liberis atque uxori liuius manu illatam
imitari voluerit, Lyci scelera, nihil ad haec pertinentia, an-
tea ostendendo duplicem fabulae actionem pro simplici in-
stituerit. Aiacis furori Herculis furor simillimus est: uter-
que enim maximis rebus gestis, cum esset servator civium
et summum patriae decus, ad nefaria scelera committenda
deorum iniquitate invitus adigitur, quibus patratis fructu
virtutis privatus tolerare vitam vix posse videtur. Sed Her-
cules non pecora, sed homines, neque hos alienos, sed co-
gnatos vitaque ipsa ei cariores, obtruncat. Hos, antequam
funesto fato perirent, notos esse spectatoribus, neque tan-
tum notos, sed etiam admirationi, verecundiae, miserationi
esse necesse fuit. Ac notos quidem theatro fecisset poeta,
si ostendisset Herculem cum laetitia excipientes et vehe-

