'3⁰0

tes oblectant dispares, ut sit difficile iudicium excellenti·
maxime suavitatis. At hoc idem, quod est in naturis re—
rum, transferri potest etiam ad artes. Una fingendi est
ars, in qua praestantes fuerunt Myro, Polycletus, Lysip-
pus, qui omnes inter se dissimiles suerunt, sed ita tamen,
ut neminem sui velis esse dissimilem. Una est ars ratio-
que picturae, dissimillimique tamen inter se Zeuxis, Aglao-
phon, Ape-lleS, neque eorum qnisquam est, cui quidquam
in arte sua deesse videatur. Et, si hoc in his quasi mu-
tis artibus est mirandum, quanto admirabilius in oratione
atque in lingua? quae quum in iisdem sententiis verbisque
versetur, summas habet dissimilitudines, non sic, ut alii
vituperandi sint, sed ut ii, quos constet esse laudandos,
in dispari tamen genere laudentur! Atque id primum in
poetis cerui licet, quibus est proxima cognatio cum ora-
toribus, quam sint inter sese Ennius, Pacuvius Attiusque
dissimiles, quam apud Graecos Aeschylus, Sophocles, Eu-
ripideS, quanquam omnibus par paene laus in
dissimili genere scribendi tribuatur.''

Naturae ipsius lege hoc praescriptum esse videtur,
ut ternorum fere principum contentioni singularum artium
spatia sufficerent utque emensis spatiis, quae fata desti-
narunt, eaedem a summis perfectionis fastigiis rursus re-
labentes degenerarent. Proximum tamen illis triumviris
tragicis locum Agathou, id quod omnium constat testimo-
niis, occupavit. Etenim ipse AristophaneS, quum antea
eum, ut familiarem Euripidis intimaque cum eo amici-
tia iunctum, contumelia affecisset, in Ranis (v. 84.) di-
xit esse

ἀγαθὸν ποιητὴν καὶ ποθεινὸν τοῖς φίλοις.

Amicitiae autem Euripidis plura exstant testimonia: quid,
quod etiam corporis tactus pulcritudine flagrasse amore
iuvenis et fabulam Chrysippi componens snum affectum
in Laium transtulisse putabatur? quorum hoc falsum
esse, praeeunte Welckero, affirmare non dubitavi T. Ι.
p. 135. Neque idem pro certo retulit Aelianus ll, 21„ sed
fama divulgatum esse testatus est. Eiusdem generis est,
quod dicitur Euripides, quum una cum Agathone apud
Archelaum, regem Macedonum, versaretur, amasium qua·

