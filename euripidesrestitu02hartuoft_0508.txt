496

esse moribus personas omnes praeter Pyladem (χείριστον
δὲ τοῖς ἤθεσι· πλὴν γὰρ Πυλάδου πάντες φαῦλοι ἦσαν),
quo iudicio non potest quicquam stupidius inveniri, nisi si
quis forte adstipuletur. Primum enim non potest Pylades,
omnium et consiliorum et factorum non particeps tantum,
sed etiam auctor atque instigator, vel Oresti vel Electrae
anteponi. I-Iorum autem mores quis, obsecro, nisi insi-
pienS, malos esse affirmabit? quis tam multa tamque lu-
culenta generosi animi signa omittet? Sic argumentatus
est homo vecors: Orestes matrem necavit, ergo malus est.
Quasi non primum sit, qua mente quidque sit factum, ex-
quirere. Accusandus esset OresteS, si quae religio iubebat
duro animo neque ullo pietatis sensu mollito peregisset.
Quod ne sactum esse putaremus, prudenter curavit poeta.
Horret enim Orestes ipse crudelitatem facinoris, quod iussu
oraculi patravit, ita, ut interdum, ne a larva aliqua, Apol-
lini simulata, ludificatus sit, timeat. Idem in Tyndareum
non minus pium se quam verecundum praestat. Sororis
autem atque amici tantum prodit amorem, ut n feritate
animi alienissimus esse intelligatur. lam vero fortitudo ei
et constantia et magnitudo animi tanta inest, ut etiam mo-
dum excedere videatur. Fieri enim posse negant, ut qui
paullo ante morbo affectus vix se sustentare potuerit tanta
certamina sustineat. His reputandum est primum morbi
genus eiusmodi esse, ut recreationem intermissione patia-
tur, deinde spatium temporis imaginarii non accuratissime
examinandum esse, tum animi vires ad confirmandum cor-
pus plurimum valere.

Pyladis ingenium optime exprimitur his verbis:

οἷος Ὀδυσσεὺς σιγᾷ δόλιος,

πιστὸς δὲ φίλοις, θρασὺς εἰς ἀλκάν,

ξυνετὸς πολέμου.
Itaque apud Goethium, qui Euripidem imitatus est, Ulys-
sis exemplum se sibi imitandum proposuisse fatetur. Ex
quattuor igitur partibus, a quibus manare ait Cicero 'hone-
statem, tribus certissime praeditus est, prudentia, fide,
quae caput est iustitiae, et fortitudine, neque vero ab-
sunt moderationis decorisque documenta. Quamquam
enim pari amore sponsam atque amicum amplectitur,

