13⁰

finem3 sufficit, quod exstat quodque eius leges sunt de-
scriptae. ln Goetzii autem fabula nulla inest res gesta
illustrior, nulla mentis gravior perturbatio, nulla rerum
vel implicatio vel compositio vel continuatio, sed ,sola actio-
num intermissurum descriptionumque series, quae, nulla
re, nisi vita eius ‚ qui iis interest, vel ad quem pertinent,
aliae ad alias referuntur. Itaque neque in rerum calami-
tatumque concursu, neque in affectu aliquo turbas con-
flante, sed in vitae hominis unius decursu simplicitas fa-
bulae illius conspicitur. Neque magis Egmontis rerum
ulla materiam praebere tragoediae potuit: nam vincula
quidem eius et capitis damnatio neque ipsa quicquam
grande habent neque ex ulla re graviore proficiscuntur,
sed ex pluribus levioribus, quae tales, quales revera fue-
runt, parum dignae sunt tragoedia neque cum summa re-
rum sic possunt coniungi, ut apta actionum compositio
efficiatur. Quamobrem sumpta hac materia aut tingendo
veritas immutanda fuit et praevalens aliqua perturbatio
traditis moribus adiicienda aut plane relinquendum genus
utrumque, quod diximus, tragoediae, et in vita, et
moribus hominis depingendis acquiescendum:
quorum postremum factum esse,videmus.''

Tria tragoediae genera Schillerus pro duobus Aristo-
telis posuit: perturbationes enim hic, quoniam et communes
sunt et vehementissima laborum incitamenta, priori generi
adnumeravit. Ceterum diversam veteris et recentioris tra-
goediae naturam nemo illo acntius dignavit, nemo descri-
psit rectius. ldem ad Graecorum tragicorum virtutem, quam-
vis illos minus imitaretur, ‘tamen propius accessit quam
Goethius‚ qui erat cogitatorum sensorumque quam facto-
rum amantior, a perturbationum vero furore adeo ab·
horrebat, ut vix spectare sustineret depictum. Cuius in
fabulis omnia insunt summa Romanensium fabularum
bona, pauca tragoediae, qualem esse veteres voluerunt.
De epico carmine componendo ambo poetae principes
saepius cogitaverunt, multum et secum et inter se ‘delibe-
raverunt, meditati sunt, volutarunt in animis; sed invito
gentis nostrae genio oleum operamque perdiderunt.

