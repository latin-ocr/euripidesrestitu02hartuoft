321

confirmantes sacerdotes Aegyptiorum narrabant Alexan-
drum cum rapta Helena per mare Aegaeum proficiscen-
tem ventis iniquis in Aegyptum delatum esse3 ubi quum
in ostio Nili Canopico apud Herculis templum commora-
retur, Proteum regem, cognita caussa et violati hospitii
iniuria, ipsum quidem Paridem intactum dimisisse, Hele-
nen autem cum bouis abreptis retinuisse hoc consilio, ut
Menelao, si quando quaerens uxorem in Aegyptum per-
venisset, integram restitueret; cf. Herod. ll, 112— 116.
Haec in favorem Graecorum ab Aegyptiis Tyriisque
communiter iuventa antiquissimis iam temporibus ad Grae-
cos rumore perlata erant, quandoquidem iam Home-rus
Helenam fecit Paride quidem ducente in Phoenicen, Me-
nelao autem ducente in Aegyptum vectam et magnas ex
utraque terra opes domum utriusque reportatas esse. Ita-
que Stesichorus, quo melius discrepantes populorum nar-
rationes conciliarentur simulque Helena, lonis filia, probro
liberaretur, fiuxit non veram Helenen, sed imaginem
quandam eius, deorum fallacia effectam, Troiam abductam,
veram autem in Aegypto servatam esse, donec inventam
Menelaus domum reduxisset*). Quod inventum multis no-
minibus gratum nostro conveniensque esse visum est. Nam
quum probrosos esse Troirae Helenae mores cum Stesi-
choro iudicaret, tum exemplar proponi venustissimae eius-
demque probissimae mulieris· et utile et iucundum esse
ducebat. Et solam eam venustatem, quae cum probitate
iuncta esset, veram esse censebat venustatem, illam alteram
autem speciem inanem, qua deceptos Graecos Troianosque
decem annorum proeliis laboribusque toleratis nihil nactos
esse commodi praeter virtutis exercitationem. Itaque Me-
nelaum, quum antea falsa venustatis specie delectatus es-
set, ubi veram adspexisset, statim illam omisisse et hanc
amplexum esse, ac tum demum liberatum erroribus bea-
tum fuisse. Tanta enim, iudice Socrate vel Euripide, vir-
tutis est pulcritudo, ut, si posset oculis conspici, omnes
in amorem eius abriperentur. Quod autem ex aethere

*) De Stesichori carmine vide Fritzsche ad Thesmoph. Aristoph.
p. 369 seqq. disserentem.

T. 11. 21

