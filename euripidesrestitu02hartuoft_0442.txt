4:30

et necessaria parantur, pretio. Qua in contentione qui
effinguntur Zethi mores, ii rustici illius, qui, in Orestis
dramate inducitur, moribus similes sunt=

μορφῇ μὲν οὐκ εὐωπός, ἀνδρεῖος δ’ α’νήρ,

αὐτουργός, οἵπερ καὶ μόνοι σώζουσι γῆν,

ξυνετὸς δέ, χωρεῖν ὁμόσε τοῖς λόγοις θέλων,

ἀκέραιος, ἀνεπίληπτον ἠσκηκὼς βίον.
⁸Catones quidem ambo sunt, duri, severi, truces (vide
Horat. Epist. Ι, 18, 42. Propert. ΙΙΙ, 13, 29. Seneca Herc.
fur. 911). Plurimis enim nominibus dignus est qui cum
Euripideis personis comparetur Romanus ille Cato, qui
Scipioni crimini vertit, quod poetam secum in provinciam
duxisset, castigator luxuriae, expulsor rhetorum Graecorum,
urbanas rusticasque res pariter callens, qui non solum
accusando, sed etiam caussam dicendo fatigavit inimicos.
Utriusque vitae generis diversitatem etiam Atheniensibus
cognitam fuisse testis est Aristophanes in Vespis‚ ubi il·-
lorum μαραθωνομοὶχων, quorum dux est Philoclem, acu·
leis ad exstinguendam luxuriam armatorum, in insaniam
atque furorem abiisse ira fingitur, qui tamen, postquam
victi manus dederunt, elegantiorum hominum mores ac
disciplinam adoptare studentes, multo etiam, quam fuerunt
antea, turpiores existunt. In conformando argumento
Asium noster secutus esse videtur, de quo adeas Pausan.
11, 6, 2 seqq. p. 124.

Β. HyPsipyle.

Argumentum praeter Apollodorum 111, 6, 4. etiam
Hyginus c. 74„ quamquam leviter immutatum, tradidit,-
sed uterque mancum. Non enim mentionem ullam faciunt
filiorum Hypsipyles, quorum interventu hanc servatam
esse ostendit Welckerus p. 559. auxilio utens epigramma-
tis Cyziceni atque amphorae antiquae imaginum, quas·
Gerhardus explicavit dissertatione, quam in Academia
Berolinensi anno 1838. recitavit. His addo tertium testi-

monium· ex Aristotelis poetica p. 239. c. 14. petitum= καὶ

