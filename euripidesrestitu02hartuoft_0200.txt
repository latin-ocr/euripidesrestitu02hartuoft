188

ipsis talia declarare maluerunt, quem morem notavit scho-
liasta ad Orest. v. 163: ἃ γὰρ μὴ δύναται γράφεσθαι,
ταῦτα δι’ ἑτέρων προςώπων δηλοῦται · οἷόν τι καὶ παρὰ
τῷ Κωμικῷ, οἰκέτου στενάξαντος, ἕτερός φησιν· ἀκούεις
ὡς στένεις Praeterea quum sua quisque dramata ipse
primus doceret, voce tradendi quae idonea viderentur po-
testas erat. Qua autem erant histriones, qui primi fa-
bulam egerant, usi gesticulatione, eam servatam et ad po-
steriores traditam nec nisi sensim leviter immutatam esse
consentaneum est: quis enim prudens sperneret quae apte
venusteque inventa esse intelligeret? Quae autem et qua-
lia poetae histriones docuerint, ex iis, quae de Aeschylo
scripta sunt ap. Athen. I. p. 21. E„ cognoscitur: „Aeschy-
lus non pallae tantum decorem et gravitatem excogitavit,
quam aemulati sacerdotes in mysteriis induunt, sed sal-
tandi quoque figuras plurimas a se inventas chori perso-
nis tradidit. Chamaeleon quidem ab eo scribit primo
choros informatos esse, nullis adhibitis saltandi magistri-z
ipsum enim choris saltationis figuras praecepisse et omnino
omnem tragoediae dispositionem in se recepisse.’' Idem
Athenaeus XV. p. 628. D. a principio ait poetas saltatio-
num ingenuis hominibus auctores fuisse, quum gestibus
ad demonstranda ea, quae cantarentur, utentes honesta ac
virilia tuerentur.'’ lidem igitur poetae ipsi personas acto-
ribus distribuebant et quidem in componendis statim fa-
bulis eius distributionis rationem habebant: cuius insti-
tuti gravissimum est testimonium scholiastae ad Phoen.
v.9·'3. scriptum. Nam qui personam ageret locastae actor
primus, eidem Antigonae partes ab Euripide assignatas
fuisse declarat.. eamque ob rem, ne una matri et filiae
in scenam prodeundum neve mutandarum personarum hi-
strioni tempus ac facultas deesset, caute ab ipso prospe-
ctum esse *). Errant igitur qui talia histrionum arbitrio

commissa esse opinantur**).

*J Ταῦτα καταμηχανᾶσθαί φασι τὸν Εὐριπίδην, ἵνα τὸν πρω-
ταγωνιστὴν nino τοῦ Ἰοκάστης προςώπου μετασκενᾶσῃ· διὸ
ου’ συνεκφαίῃεται αὐτῇ Ἀντιγόνη, ἀλλ’ ὕστερον.

ἢ) Pluribus de hac re nuper exposuit G. Fr. Hermannus in
annal. Berolin. 1843.

