34

est poetarum, sed medicorum, qui talia curant, officium.
Quin etiam earum rerum, quarum origo eoS, qui patiuntur,
fugit, sive earum, qnae ignaris invitisque accidunt, auctores
esse dii perhibentur. Quamobrem noster deos non ad furo-
rem tantum, sed ad amorem quoque vehementiorem-animis
mortalium iniiciendum iri scenam induxit.

Somno solutus Hercules et liberatus furore, paullatim
se colligens ex mentis perturbatione miratur se ad fractam
columnam vinculis religatum inter corpora mortuorum se-
dere, sparsis humi sagittis iaculisque, quas gestare ipse
soleat. paullulum dubitat, an in Tartarum reciproco itinere
relatus sit. circumspiciens deinde amicum, qui mentis du·
bitationem solvat, Amphitruonem videt una cum choro e
latebris prodeuntem. ls cunctanter propius accedit, dubi-
tanter vincula solvit, paullatim de calamitatibus sciscitantem
edocet. Cognitis iis, quae patravit, Hercules nou amplius
sibi vivendum, sed morte sua caedem liberorum uxorisque
expiandam esse statuit: quod consilium quominus exsequa-
tur, Thesei adventu prohibetur, quo quidem conspecto si-
mul pudore motus, simul sanguine caedis innocentem pol·
luere nolens, caput obvolvit, ne ab amico conspiciatur.

Thesei gratia Hercules in orco diutius commoratus
est (v. 613), quae commoratio, quum mortuus esse puta-
retur, occasionem attulit Lyco regni occupandi et cogna-
tos Herculis interficiendi. Neque minus audaci facinore
illum, quam Cerberum, ex inferis retraxit, ut qui temera-
rio consilio, Proserpinam Plutoni erepturuS, cum Pirithoo
illuc descendisset. Aequum igitur fuit partem infortunii
suscipere eum, qui partem sustineret culpae. Sic postrema
cum primis bene connexa sunt, ut neque furor temere Her·
culi immittatur neque Theseus fortuito rebus perditis iu-
terveniat. Neque potuit furor HerculiS, nisi his caussis
rerumque implicationibus quasi circumvestiretur, ulli tra-
goediae construendae materiam praebere. Horremus, non
miseramur, furibundos: vehementiore enim affectu lenior
pellitur. Non igitur furor ipse, sicut ira, amor et reli-
quae perturbationes, animos spectatorum recte afficit, sed
ea, quae subsequuntur, comparata cum iis, quae praece-
dunt. Utrique parti sapientissime a poeta consultum esse

