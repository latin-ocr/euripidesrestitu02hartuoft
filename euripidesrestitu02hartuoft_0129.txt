117

a Menelao ducatur flebilibusque querelis mater et filius
alternis sortem suam deplorent. Atque illa, cum ipsa
mortem pati non recuset, tamen filium iubet ad carnificis
genua procumbentem misericordiam hominis implorare,
qui, saxi instar durus atque immobiliS, neque pueri inno-
centis precibus neque mulieris lacrimis retinetur, quominus
iure utens victoris captivos, quos commodis suis obficere pu-
tat, interficiat. Sed repente Pelei interventu res eommu-
tantur, qui, postquam conspexit Andromacham cum filio
vaccae instar cum vitulo ad lanii cultrum venditae morti
propinquam, cognita caussa, tanta exardet indignatione, ut
quasi iuvenilibus receptis viribus Menelaum minis atque
opprobriis oppugnet, donec pudore victus tergum homo
uxorius vertat. Turpem illum turpis uxoris maritum fuisse,
turpemque turpis filiae patrem esse arguit. Rursus autem
haec singulorum vitia ex pravis civitatis moribus originem
ducere ostendit. Non potest, etiamsi cupiat, mulierum
Spartanarum ulla pudica castaque esse, quae nudis cruri-
bus laxisque vestibus cum iuvenibus in palaestris discur-
runt. ltaque Helenam ait cum adolescentulo peregrino iu
terr’am alienam aufugisse3 Menelaum autem, hoc affectum
dedecore, quam feminam etiam pecunia addita a se able-
gare debuerit, eam totius Graeciae copiis contractis cum
plurimorum parentum orbitate, cum plurimarum mulierum
viduitate, cum immolatione {iliae fratris recuperare stu-
duisse, receptam autem non poena affecisse, sed abiecto
gladio in amplexus ruisse. Et quidem ipsum incolume
corpus, integra arma ex bello luctuosissimo retulisse. Mo-
nuisse se nepotem, ne cum eo, qui Achilli auctor mortis
fuisset, affinitatem iungeret, neve malae matris pullum in
domum reciperet; iam effecturum, ut Hermiona quidem
domo pellatur, Molossus autem incolumis sit: saepe enim
spurios filios legitimis et pauperes affines divitibus prae-
stantiores esse.

Ad haec Menelaus, utpote conscientia convictus , le-
niter respondet. Et primum quidem rectum esse negat
barbaram mulierem captivam eandemque interfectorum
Achillis propinquam, quam in ultimas terras ablegare de-
ceret, legitimae uxori anteferri ex eaque liberos tolli, qui

