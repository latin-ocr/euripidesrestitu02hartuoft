523

se ipsum it perditum. Quamvis autem vehementi cupidine
Graeci ad bellum barbaris inferendum ferantur, tamen,
quum fraus fuerit caussa eius principiumque, stulti est spe-
rare felicem exitum habitura ea, quae ab iniusto fonte
profecta sint. Haec dum alius alii exprobrat, tempus rei
gerendae amittitur: itaque quo tempore vicisse Agame-
mnon constanter recusando videtur, eo ipso insidiis, quas
ipse struxit, repente opprimitur: antevertit eum fortuna et
fraude fraudem superat. Accurrit enim nuntius propter

⁴ laetitiam, quam se putat afferre, properanS, adesse virgi-

nem cum matre et fratre parvulo clamans, et obviam iis
turbam militum videndi cupidam processisse: ergo sine
mora iam tempora sertis redimienda esse, tibiarum stre-
pitum cum saltatione instituendum3 illuxisse enim diem
virgini ac domo faustissimam. ‚,Laudo‚’' inquit Agame-
mnon, „sed intro abi: reliqua, cursum suum persequente*
fortuna, procedent egregie.’' Tanquam autem qui vincu-
lis iniectis ad supplicium ducitur et dignissimum se poena
esse intelligit, animum abiecit, ut ne lacrimas quidem re-
tineat, in perniciem se honoris cupidine praecipitatum vi-
dens praesentiensque dolorem et cruciatus, quos uxorem
filiamque et parvulum filium conveniens perpessurus est.
Menelaus vero hac conspecta fratris conditione, repente
mutatus ab iracundia ad pudorem, a ferocia ad pietatem
convertitur dextramque misero porrigens parcere eum vi-
tae filiae³ ac dimittere exercitum iubet. At proh dolor!
omnis iam huic abiit retexendi quae inchoata sunt facul-
tas. Nam si volet filiam clam domum remittere, verendum
erit, ne Ulysses palam in concione accuset, quod deam
et exercitum victima fraudarit, quin etiam, concitata mul-
titudine, interitum et ipsi et regno eius paret. Obtrectat
enim Agamemnoni Ulysses‚ eamque ob rem ad calumnian-
dum aemulum spoliandumque pronus est. En verissimam
morum saeculi et naturae rerum publicarum imaginem!
Neque enim quisquam princeps civitatis unquam sine ae-
mulo fuit, qui ex illius interitu gloriam sibi et honorem
quaereret: quorum quum utriusque potentia in multitudi-
nis mobilis stultaeque favore niteretur, fraus fraude vin-
cenda insidiaeque insidiis vitandae erant neque fere per

