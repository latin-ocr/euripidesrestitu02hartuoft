68

Wer flicht die unbedeutend griinen Blatter

Zum Ehrenkranz Verdiensten jeder Art?

Wer sichert den Olymp, vereinet Gotter‘3

Des Menschen Kraft, im Dichter offenbart.''

Dissipata et discordantia sunt priva vel propria3 ea-
dem ad communia revocata non solum conciliantur inter
se, sed etiam vim nanciscuntur movendi. Propria dicimus
quae sunt certorum hominum, temporum locorumque3 com-
munia eadem infinita appellamus et a singularibus homini-
bus rebusque abstracta, quod in quemvis hominem cadunt
et in quamvis temporum locorumque naturam. Propria pos-
sidentur, communia autem cogitantur: itaque in illorum usu
posita est utilitas, in horum perceptione cognitio. Quae
cuique propria sunt, haec ei et gaudii et doloris et spei
et metus et omnium perturbationum caussa sunt; alieni
iisdem nequaquam moventur, nisi quatenus ad se quoque
pertinere intelligunt. communibus autem neque dolemus
neque gaudemus neque ullo modo perturbamur, sed dele-
ctamur. Quaecunque enim propriis insunt incongrua ‘atque
incommoda, ad communia relata, inter se conciliantur, un-
de fit, ut animadverso rerum concentu delectemur iis ipsis,
in quibus antea offendebamur, utque metu ac miseratione
affecti, tamen percipiamus voluptatem. Etenim illa mise-
ratio, qua communia mala, i. e. quae cogitatione fingun-
tur, afficiunt, longe discrepat a societate doloriS, in quam
vera aliorum mala intuentes pietate adducimur. ltaque ne
uno quidem nomine utraque appellari debuit, et distinguunt
nostrates, alteram Riihrung, alteram Mitleid recte
nominantes. Neque simpliciter miserationem Aristoteles
illum animi affectum appellavit, quin metum quendam ad·-
iunctum esse diceret. Metuimus autem non praesentia,
sed futura: ergo non quae sensibus obiecta sunt, sed quae
opinamur vel fingimus cogitatione. Imaginaria enim mala
in scena intuentes eaque naturae humanae communia esse
intelligenteS‚ nos pro se quisque in locum eiust, quem pa-
tientem spectamuS‚ substituimuS‚ ultro fingentes quae ad
ficta poetarum respondeant. Sic recte Lessiugius metum,
quem dicit Aristoteles, non ad mala, quae scenicis personis
impendeant, referri, sed ad ea, quae sibi quisque impen-

