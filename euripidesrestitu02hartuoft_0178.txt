166

A misericordia ad spem traducti· spectatores felicem
rerum exitum tanto cupidius exoptant, quanto magis prio-
ribus miseriis doluerunt. Sic altera pars tragoediae al·
tera adiuvatur atque augetur.

Interponitur carmen chori tertium. Quanto luctu hal·-
cyon avis in maris scopulis sedens maritum trans mare
profectum amissumque prosequatur, tanto se dolore aiunt
mulieres Graecorum coetus terraeque patriae amoenitatem
desiderare, iis potissimum lociS, in quibus Diana nata esse
ferebatur, cogitatione immorantes. Redit tristis memoria
illius diei, quo expugnatis suae urbis moenibus pretio ven-
ditae et in barbaram terram navibus abductae sunt, ubi
sacerdoti Dianae servientes perpetua aegritudine laborant.
Nam qui ex florentibus quondam rebus ad miserias de-
cidit, memor pristinae fortunae, dolere nunquam desinit.
Felicem igitur praedicant dominam, quam sit in patriam
navis vectura, fistulae sono remiges incitante, Apolline
vate inter strepitum lyrae cursum secundante: in qua co-
gitatione dum magno cum desiderio defiguntur, navigatio-
nem sic verbis depingunt, ut quasi stantes in littore con-
spicere navem videantur expansis velis, porrectis per pro-
ram rudentibuS, in altum proficiscentem *). Deinde optant,
ut alis praeditae cursum equorum solis imitentur, ut re-
pente in thalamo locisque iis constituantur, in quibus quon-
dam virgines praesentibus matribus choreas duxerint, ve-
nustate, splendore vestium, mundo cum aequalibus certan-
teS. Non potest desiderium patriae, quo quiea carent
affici solent, quotiescunque in littore stantes naves in al-
tum proficiscentes conspiciunt, ullo modo verius exprimi,
quam factum est hoc praestantissimo carmine3 neque cani
hoc loco aptiora potuerunt.

VenienS, sicut Iphigenia praedixit, rex exploraturus,
an sacra rite perfecta sint. in limine templi obviam habet
virginem ex aede Dianae simulacrum manibus efferentem.
Nova re stupefactum illa vitandae contagionis caussa ab
introitu recedere iubet. Deinceps rege cupide quaerente

9⁵) Rursus his ubertatem inutilium verborum inesse queritur
G. Hermannus.

