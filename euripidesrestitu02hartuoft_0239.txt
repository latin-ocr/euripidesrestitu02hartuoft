227

rentur. Utriusque generis exempla luculentissima in fa-
bulis Phaethontis, Herculis et Cressarum demonstravimus.

Homerum ipsum, si Euripidis aetate vixisset, scri-
pturum sic ut Euripidem, non ut Sophoclem, fuisse arbi-
tror. Nam lecythis ipse quoque abstinuit, naturali nitore
contentus, Solent autem verba fere cum rebuS, propterea
quod altera ex alteris pendent, conspirare. Atqui non
facta, sed nata est Homeri oratio (id quod Crantor intel-
lexit, solum Euripidem ab hac parte cum eo comparan-
dum esse dicens): qui igitur homines convenit ab eo fu-
cata pulcritudine pictos et simulato splendore praeditos
esse putare? Quosnam autern praeter eoS‚ quos in veritate
videret, imitaretur homineS, qui priorum poetarum, si qui
erant, non sic teneretur admiratione, ut a morum imagi-
nibus traditis recedere non auderet? Neque enim idem est
veros mores atque vulgares vel aequales imitari, quorum
hos Euripides non minus quam Homerus fastidiebat3 hoc
differt, quod meliores mores hic heroibus, ille philosophis
tribuit, virtutem hic in corporis, ille in mentis viribus ha-
bitare iudicavit. Quod si contempleris magnitudinem ani-
morum, qua res humanas personae Euripidis praestantis-
simae quaeque contemnunt, si recorderis divini mentium
ardoris, quo egregiorum eaedem facinorum gloriam sequun-
tur, quum impetu quodam et calore incitatae suam ipsae
naturam vincentes, omissis quaecunque dulcia et iucunda
habuerunt, durissima quaeque sponte et cum laetitia sub-
eunt, hanc, inquam, non heroum tantum, sed etiam ado-
lescentium, feminarum, puellarum, mendicorum denique,
ut vult AristophaneS, virtutem supra vulgarem hominum
opinionem longe· elatam si considerabiS, illud οἷοι νῦν
βροτοί εἰσιν in Homerum non magis quam in Euripidem
convenire intelliges.

Quicunque in quocunque negotio operam suam iis,
quibuscum vixisset, accommodasset et ad adiuvandos cives
vel gentem suam valuisset, eum Goethius omnibus saecu-
lis commodum et vere immortalem esse censuit, qua sen-
tentia vix ulla verior unquam aut utilior proposita est.
Huic autem rei quis unquam poetarum, praeter Homerum,

efficacius operam quam Euripides impendit? cuius quanta
15

