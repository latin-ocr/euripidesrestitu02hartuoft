52⁰

enim dubito, quin eiusdem versificatoris manu atque opera,
qui illam egregiam fabulam ex versibus Euripidis undique
depromtis consarcinavit, nostro quoque dramati corrupte-
lae illatae sint.

Interim, dum illa rex cum famulo agit, dies illuxit*):
ficta enim tempora pro veris in scena transiguntur. Mul-
tum iam diei choro ingrediente absumtum esse necesse
est, siquidem hoc die illa omnia, quae memorat, lustrata
ab illo esse finxit poeta. Neque pemoctasse mulieres Au-
lide in media militum turba, quum praesertim nulla nego-
tiorum functione tenerentur, verisimile est. Rursus igitur
noster licentia corripiendi producendique spatia temporum
usus est οὐ φροντίζων τῶν ἄκριβολογούντων. Ex chal-
cide autem profectae mulieres Euripum traiecerunt tam
angustum, ut ponte iungi potuerit, teste Plinio H. N. IV,
12, 21. Et venerunt spectandi exercitus caussa, quem
acceperunt ducibus Atridis Troiam ad repetendam Hele-
' nam proficisci. Iamque lucum Dianae peragrantes universa
castra oculis lustrarunt: ubi quum arma et tabernacula
et equos admirarentur, conspexerunt principes Graecorum
partim aleae partim disco vacantes, Achillem vero armis
indutum cum Eumeli velocissimis equis cursu certantem
atque una ad metam pervenientem. Haec imago militum
ludo ac certaminibus tempus fallentium ostendit desidiam
exercitus ventum exspectantiS, cuius desidiae impatientis-
simus omnium Achilles contentione laboriosissima languori
medetur. Et merito hunc poeta exemtum turbae peculiari
laude conspicuum esse voluit3 reliquorum autem duos po·
suit circulos, quorum alteri insunt Aiaces cum Palamede,
alteri Ulysses Diomedesque cum Merione3 neque Nireus
formosissimus oculos effugit. Consociavit idem Ulyssem
cum Diomede in Rhesi et Philoctetis fabulis: qui adver-
sarii Aiacibus ac Palamedi interitum his apud Troiam pa-
rasse tragicis fingebantur. Tantum igitur abest, ut in mo-
lesta enumeratione hoc carmen versetur, ut prudenti utens

a‘) Antequam postremae vigiliae statione decederent occideret-
que Arcturus (ἀκίνητοι φυλακαὶ τειχέων ’- Σείριος ἔτι μεσ-
σήρης), senem evocaverat Agamemnon.

