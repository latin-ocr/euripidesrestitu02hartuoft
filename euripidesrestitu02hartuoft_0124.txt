112

mas tamen partes ne Sophocles quidem, idem ornans ar-
gumentum, huic detulisse videtur: Hermionae enim pro
Neoptolemi nomine fabula eius appellari solita est.

Prodit in scenam Hermiona Lacedaemoniae gentis
fastum insolentiamque et vestimento et dictis et factis re-
ferenS. Spartanos constat in peregrinis terris degentes
legumque patriae vinculis liberatos facillime ex domestica
esse frugalitate in luxuriam degenerare solitos. Idem
Helena, inter Troianos versam, passa est, quam corrupte-
lam ad Hermionam filiam hereditate tradidit. Conspici⁴
tur igitur haec femina capite auro gemmisque ornato, cor-
pore splendidis vestibus instructo, ut Asiaticum luxum
cum Lacedaemonia superbia coniunctum ostendat. Quem
splendorem admirationi invidiaeque mulieribus Phthiadibus
esse animadvertens, statim eas occupat, glorians non a
marito se his divitiis instructam esse, sed ex paterna
domo opulentissima ampla cum dote attulisse. Licere igi-
tur sibi ait libere loqui, divitiis fretae. Servam autem
captivam sibi aequari, quin etiam domum se expulsa so-
lam occupare indignum esse. Quae quamvis ad aram
supplex consederit, tamen eam aut interfectum iri propter-
ea, quod invisam se marito sterilemque reddat, aut, si
sospes esse velit, fore ei genibus suis corpus advolven-
dum, fore domum vertendam ex aureis vasis aquam spar-
genti‚ denique fore, ubi locorum sit, cognoscendum. Turpe
esse eam cum filio eiusdem, qui maritum ipsius occiderit,
concumbere3 sed enim talem esse barbarorum gentem, ut
fas nefasque confundat. Neque decere eum, qui bene rem do-
mesticam administrare velit, unum pluribus uxoribus uti, sed
ad unam respicere legitimam. Convenire hanc orationem per-
sonae Hermionae merito iudicarunt veteres (ῥῆσις Ἑρμιόνης
τὸ βασιλικὸν ἐμφαίνουσα). Neque enim haec quidquam dicit
agitve, quod non deceat matronam paternis opibus et propin-
quorum potentia fretam, pellici servae postpositam,fecunditate
carentem, amore viri privatam. Laudandum est etiam hoc,
quod opprobria atque crimina, quibus et aemulam mulier
invida oneraret et suam iracundiam excusaret, poeta spe-
ciosissima excogitavit. Foedum enim revera facinus est,
quod cum mariti sui interfectoribus, quos ulcisci debet,

