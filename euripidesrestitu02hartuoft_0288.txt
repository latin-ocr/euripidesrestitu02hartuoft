276

contemtum eorum, qui inferunt mala, et admirationem eo-
rum, qui patiuntur, spectat, nulla non „vae victoribus !’'
et „macti gloria victi este'' clamat, ita ut etiam a surdis pu-
tes audiri posse. Praeter fortitudinem enim plane nihil
in victoribus est, quod landari vel cui invideri possit, qui
μείζον’ ὄγκον δορὸς ἔχοντες ἢ φρενῶν (v. 1148.) obcae-
catis animis praemia se inutilissima et perniciosissima
ferre factorum iniustissimorum atque crudelissimorum non
vident, et insuper omnes morti destinati sunt et malis
longe Troianorum mala superantibus succubituri. Nam
quidquid opum a Troia avellunt, in mari interiturum est,
quidquid mulierum captivarum nudi naufragiqne retinebunt,
aut inutile futurum est aut etiam ipsos cum familiis perdi-
turum. Hoc enim et Cassandra et Andromache et Helena
aliae alia ratione effecturae sunt, et in hac re ostendenda
plurimum poeta elaboravit. Paridis igitur libidinem et
eaecitatem animi libido Graecorum aequare videtur. Redi-
turi autem sunt paucissimit plerique enim autin peregrina
terra iacent interfecti aut in mari exstincti sepultura sunt
carituri. ln longa vero absentia res domesticae omnium
vel perturbatae vel eversae sunt. ltaque neque aliena, quae
sectabantur, tenuerunt et amiserunt sua. His ita compa-
ratis, quis non mala in Graecos a Troianis conversa esse
intelligit? Victi contra‘ inferiores sunt fortuna, ceterum
feliciores tanto, quanto honeste occumbere, quam turpiter
, vincere, praestantius est. Quoad enim vixerunt, uxorum,
liberorum et propinquorum consuetudine utentes quotidie
delectabantur, morientes autem pro patria occumbebant
et a suis apud suos componebantur. Quid? quod Grae-
corum invasioni debent rem omnium praestantissimam,
quod gloriam apud posteros relicturi sunt. Constat
enim, gloria proposita, vel brevissimam vitam et laborum
plenissimam praeferendam esse longissimae3 neque sane
neglectus a diis est, cui, quamvis reliqua omnia ademe-
rint, hoc concesserunt, ut virtute rebusque gestis nobili-
taretur.

Hoc sentientes reputantesque mulieres Troianae, et
maxime Hecuba, cuius persona quasi omnium expressa
effigies est, magis magisque animis confirmantur et se

