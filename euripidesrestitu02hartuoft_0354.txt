342

mandatis in aedes redit. At ille Iovis deorumque opem
implorat, ut adiuvare consilia sua et e malis tandem ali·-
quando miseros liberare velint.

‘Spatium longissimum, quo ea, quae praeparata sunt,
perficiuntur, carmine satis brevi expletur: cuius prima
stropha continet navigationis per mare tranquillum se-
cundantibus ventis factae imaginem tantae amoenitatis,
quantam effingere potuit is, qui eam voluptatem sae-
pius ipse perceperat. Antistropha Helena fingitur in
patria terra ponens vestigia, particeps publicae laetitiae
festorum, quibus vel Leucippides vel Hyacinthus colantur,
revisens filiam diu desolatam. Venustissima vero est al·
tera stropha: Utinam aven factae per aerem feramur, quae
hiemem fugientes domicilia-mutant, voci obtemperantes
ducis, qui conspecta terra aprica et fructifera clamorem
tollit. 0 volucres, quae cum nubibus curritis, evectae ad
Pleiades et Orionem, nuntiate, cum -ad Eurotam pervene-
ritis, Menelaum, Dardani urbe eversa, domum reverti. His
subiungitur precatio pro Helenae salute: Adsitis curru
vecti Tyndaridae, qui sub astrorum micantium conversione
templa habitatis coeli, servate Helenam per maris fluctus
coeruleos ventos nautis prosperos de coelo mittentes,
repellite a sorore ignominiam connubii barbari, nunquam
illam llium adisse neque certaminum Troianorum caussam
fuisse aperite.

Narratio rei gestae omnibus numeris praestans et per-
fecta est. Dum navem Aegyptii deducunt ornantque, so-
cios arcessit Menelaus: quos venientes quasi ignotos sa-
lutat et navigio recipit lacrimantes, aegre quidem ferenti-
bus barbaris, sed, quod obedire illi iussi erant, silentibus.
Deinde cum dona navi imponerentur, taurus mugienS, tru- ⁰
cibus oculiS, sublato dorso reluctabatur, quem, hortante
Menelao ‚ Graeci iuvenes correptum sublatumque humeris
tabulato iniecerunt; equum ipse demulcendo ‘cervicem
frontemque, ut ingrederetur, permovit. Ultima Helena
in navem ascendit et in transtris consedit. occuparunt
Graeci partim dextros partim sinistros parietes, vir iuxta
virum sedenteS, gladios sub vestibus occultos babentes.
Tum voce adhortatoris audita remis barbari incubuerunt,

