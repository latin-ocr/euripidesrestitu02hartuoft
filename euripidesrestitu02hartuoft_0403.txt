391

mines mutasse.'' Descendentibus enim diis homines eve-
huntur, ut communio quaedam et commercium mortalium
cum immortalibus existat, id quod efficere proprium poe-
tarum officium est.

Pugnare saepe secum quae sublimia effinguntur, ex
his, quae disseruimus, intelligitur. Repugnantia autem
prope absunt ab absurdis atque ridiculis, Discrimen non
in rebus ipsis positum est, sed in sensu atque animi ha-
bitu, quo illa percipimus· Saepe igitur fit, ut eadem res
aliis metum et miserationem, aliis risum moveat, et illa
quae de Homero attulimus sublimitatis exempla vix ho-
die sine risu cognoscere possumus. Eo‘ pertinet, quod
tenui discrimine sublimia a levibus distingui dixit Napo-
leon, quod summum ardorem animi (ex quo nascuntur
sublimia) vicinum dementiae esse multi saepe affirmarunt,
quod ardentem oratorem, quoniam alte ascenderet, peri-
culum alte cadendi adire monuit Cicero. Addit idem, si
non praeparatis auribus inflammare rem coepisset,
-furere eum apud sanos et quasi inter sobrios bacchari
vinolentum videri. Sobriis igitur frigidisque hominibus
nihil sublime esse significavit. Origo sublimitatis et fon·
tes quasi nativi, id quod recte intellexit Longinus, duo
sunt, primum sententiae grandium appetentes (νοήσεις
ἄδρεπήβολοι), cuius generis est Alexandri illud verbum,
Parmenione dicente: „ego hoc satis haberem, si essem
Alexander‚'' respondentis: „ego quoque hercle, si essem
Parmenio 3’' deinde inflammatio animi divino quasi instin-
ctu incitati (ἐνθουσιαστικὸν πάθος), quo fit, ut quasi
praesentia intueri videamur et ob oculos posita cernere
quae aut temporum locorumque spatiis remota sunt aut
in sensus omnino non cadunt. Quae duae res ratione
caussarum et effectuum inter se iunctae sunt. Etenim ex
ardore animi concipitur magnitudo consiliorum, itemque
iis, qui verbis aequare et exprimere magnorum virorum
facta atque sententias volunt, simili furore illi, quo au-
ctores incitati fuerunt, opus est. Et altitudini quidem
animi divina appetentis contraria est lascivia libidinum
belluinarum, magnitudini autem consiliorum argutiae at-
que facetiae, quibus armata petulantia magnificis insidia-
tur et, nudum nacta latus, invadit vulneratque, in risum

