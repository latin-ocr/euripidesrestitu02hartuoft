89

talium peccatis, ut philosophus, disserenS, propria Adrasti
peccata arguit. Orditur- igitur illud philosophorum illu-
strare: „Falso queri de natura sua genus humanum’'*).
Quod nisi plura bona, quam mala, dii mortalibus imper-
tivissent, pridem putat genus humanum abundantia pestium,
quas homines hominibus inferant, periturum fuisse. Et
maximas quidem esse naturae dotes, quibus abestiis differa-
mus, rationem atque orationem-g Deinde cibum terrae bonitate
coelique temperie· procreari, fontes pluviamque adesse,
quibus et solum irrigetur et sitis expleatur ventris. Tum
adversus frigus aestumque praesidia suppeditari, naviga-
tionem inventam. esse, ut permutatione facta exportent
quibus quique abundent, invehant quibus indigeant. De-
nique quae humana prudentia procurari nequeant, omini-
bus significata divinandi arte coniici. Haec deorum dona
ad beate vivendum sufficere: quibus non contentos ple-
rosque ad contemnendos deos insolentia adduci, ut his
ipsis esse sibi sapientiores videantur. Sic Adrastum fi-
lias quidem cum peregrinis iungendo, ubi consulto opus
fuerit, oraculis obsecutum esse: nam si quis puram do-
mum cum polluta misceat, eum, societate inita piaculi,
vacuum crimine cum noxiis una interire3 eundem spreto
vate, cui parere debuerit, adolescentibus obtemperantem,
honoris cupidiS, iniustitiae ¹amantibus , avaritiae indulgen-
tibus et semper patriae salutem suis commodis postpo-
nentibuS‚ bello temere moto calamitatem attulisse rei-
publicae. Nam quum tria fere civium genera sint, opu-
lentos semper plura concupiscere, pauperes semper ob in-
vidiam malignos esse et turbidis populi ducibus pronos3
solos qui medii inter utrosque sint iura legesque tueri et
firmum reipublicae fundamentum esse.

Quotiescunque Euripides Theseum in scenam induxit,
doctrina eruditum ac philosophantem exhibuit, sine dubio
neminem, nisi philosophum, recte reipublicae praeesse et
condendis civitatibus scribendisque legibus parem esse

³l‘) Prodicum his refutari (ἔλεξε γάρ τις) vidit Welckerus in
museo Rhen. T. 1. p. 622.

