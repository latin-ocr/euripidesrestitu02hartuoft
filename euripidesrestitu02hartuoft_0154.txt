142

sacris Apollinis in Delo per se restauratis ludisque splen-
didius, quam fuerant antea, celebratis (Thuc. ΙΙΙ, 104.),
id quod factum erat Ol. 88, 3. Hanc igitur quinquenna-
lem ludorum celebrationem in gratiam civium suorum
commemorans Euripides illa de loco, in quo nati dii esse
credebantur, uberius persecutus est. Quod autem chori
mulieres fecit querentes se patria hostium vi privatas
et in barbarorum terram abstractasesse, et acri patriae
desiderio flagrantes, et quidem in Deli potissimum et sa-
crorum Apollinis commemoratione immorantes *), id quo
pertineat, intelliges cognitis iis, qnae Thucydides V, 1. re-
tulit: „Insequenti aestate (anni 4⁶22.) Athenienses e Delo
insula Delios submoverunt, rati illos ex vetusta quadam
caussa non esse castos ad sacra facienda et hoc sibi re-
stare expiationis, quam tollendis mortuorum corporibus
rite fieri arbitrati sunt. Delii autem Atramyttium in Asia,
locum iis dante Pharnace, ut quisque adibat, incoluerunt.’'
Quibus adde quae idem c. 32. commemoravit: „Per ea-
dem huius aestatis tempora (Ol. 89, 4. anno 421.) Athe·
nienses , expugnata Sciona‚ puberes interfecerunt, pueros
ac mulieres pro servis vendiderunt, agrum Plataeensibus
colendum dederunt. Delios vero rursus in Delum redu-
xerunt tum casus reputantes proeliorum tum oraculo mo-
niti Apollinis.” Haec quum respici ab Euripide manife-
stum sit, doctum hoc drama esse hieme inter utramque
aestatem interposita suspicor, ut oraculo dei cummaxime
edito carmen Euripidis suffragaretur. Symplegadas pe·
trasque Cyaneas sive insulas, quas Tauri habitarent, Bospo-
ro Thracio adiacere credebat Euripides3 cf. vv‚ 124.
231. 250. 1354. 1371. In iislocis quod feminas Graecas-
bello captas fecit pro servis venditas commorari, finxit
rem illis temporibus minime novam, sed eam, quae usu
venire saepissime potuerit.

Consociatam cum iphigenia fuisse fabulam Phrixi con-
iicio, de qua exponendum prius esse. videtur.

*) Vv. 1065 - 1⁰81.

