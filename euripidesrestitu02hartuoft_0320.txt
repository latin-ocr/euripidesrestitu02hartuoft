3⁰8

et tragicorum trium, qui principes habentur, solus Euripi-
des huic rei idoneus fuisse videtur.

Oreste cum Pylade e latebris prodeunte, pavet Ele·
ctra a latronibus se oppressam putans: qui pavor in laeti-
tiam mutatur, ubi ille se nuntium dixit ab Oreste missum
venisse. Deinde partim alternis versibus ad interrogata
respondens partim continua utens narratione et de rerum
statu et 'de sua voluntate nuntium, quem putat, edocet:
in squalore se atque egestate degere, carentem festis cho-
reisque, neque matronarum neque virginum numero ad-
scriptam, Castoris‚ cui desponsa fuerit, connubio frauda-
tam3 matrem autem inter spolia Phrygia Asiatica luxuria
circumfluere, patris cruore per tecta putrescente3 adulte-
rum sceptrum interfecti et currum obtinere3 corpus Aga-
memnonis eiectum obrutumque necdum libaminis nec myr-
torum neque ullius honoris participem esse; tumulo eum,
qui occiderit, insultare et petulanter dicta in Orestem ia-
ctitare. Haec audiens vidensque Orestes partim miseretur
sororis partim gaudet paratum eius ad ulciscendum ani-
mum cognoscens. Etenim illa mori se velle ait, ubi san-
guinem matris effuderit3 manibus et lingua et mente, quin
etiam deformata corporis specie et capite raso orare, ut
tandem aliquando Orestes subveniat, ut unum hominem,
quum sit filius eiuS, qui Troiam deleverit, minime paveat.
Interim quum redisset colonu8‚ edoctus, quinam essent
peregrini et cuius rei caussa venissent, statim, quamvis sit
egenus, in domum eos iubet cum pedisequis intrare, ut,
quantum valet, hospitaliter excipiat. Amat noster homines
eiusmodi inducere, quorum ex moribus intelligatur virtutem
neque a nobilitate neque ab opibus neque a corporum
firmitate neque ab ulla re externa pendere, quam sen-
tentiam hoc loco uberius explicat; eaque valde et philo-
sophica et popularis est: „En unquam,'' inquit, „sapietis
qui in opinionum perversitate versamini, et tandem ali-
quando ex vita ac moribus aestimabitis honestatem‘! Eius-
modi enim homines bene et rempublicam et domos admi·
nistrant, corpora vero illa ratione vacua statuae sunt fori,
eademque ne in proeliis quidem fortius, quam imbecilliora,
hostium impetum sustinent.'' Talia docendo Euripides

