252

v. 306 seqq. commemorat, falsa esse testans quae de con-
victo Ulyssis furore traderentur. Haec autem omnia eius-
modi sunt, ut vix ab alio praeter Euripidem inveniri po-
tuisse videantur. Anaxagorae enim et Periclis, quos viros
⁰ ille admirabatur‚· ingenii atque eruditionis prae se ferunt
imitationem. Pericles enim quondam, quum naves solvere
venet, contra hostes profectuum, timentibus militibus,
quod sol repente sereno coelo obscuraretur, caussa eius
defectus et ratione explicata, animos militum confirmavit3
cf. Plutarch. vit. Per. c. 35. p. 171.

Cogita igitur Palamedem, quum in eo esset, ut ad-
versus hostes duceret milites, superstitioso eorum metu
inhibitum esse. Finguntur enim haec eo tempore geri,
quo nondum T roiam ipsam Achivi, sed loca circumiacentia,
duce Achille ac Palamede, oppugnarint: de quorum con-
iunctione haec scripsit Philostratus: „Achilles adversus
insulas maritimasque civitates ducens a Graecis petiit, ut
cum Palamede bellum administraret. Pugnabat autem
Palamedes quidem strenue et considerate, Achilles autem
haud continenter, ira eum auferente et extra ordinem ra·
piente: quamobrem Palamede gaudebat una pugnante et
ab impetu ipsum avocante et, quo pugnandum esset pacto,
monente. Etenim magistro similis erat leonum, genero-
sum leonem nunc placanti nunc excitanti3 neque hoc de-
clinans faciebat, sed et emittens tela et evitans et clypeum
admovens et aciem insequens. Itaque quum alter altero
socio gaudentes profecti essent, capiebantur civitates et
egregia Palamedis facta nuntiabantur, isthmorum effossio-
nes, flumina in urbes conversa ac derivata, portuum septa.
ac propugnacula.” Haec a Palamede ipso, quum popu-
lum in concionem convocatum exspectaret, theatro expo-
sita esse arbitror; deinde catervam quandam militum
pro choro prodisse ac de rerum statu deque expeditione,
quae pararetur, canendo exposuisse3 tum congregratis ci·
vibus acta esse inter Palamedem atque Ulyssem illa, quae
supra transscripsimus3 dimissa concione Palamedem cum
suis iu expeditionem profectum, chorum illos cum faustis*
ominibus prosecutum esse, laudes Palamedis carmine prae· ⁷

