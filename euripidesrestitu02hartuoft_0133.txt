121

rem, interfecto per Machaereum raptore, Orestes illam recu-
perabat **). Hoc igitur argumentum a Sophocle mutua-
tus Euripides admixta mulierum ac Menelai contentione
fabulam amplificavit. Praeierat quodammodo in hac quo-
que parte Sophocles: sterilem enim Hermionam finxerat,
Andromacham contra trium liberorum possessione felicem.
Primas partes quum Hermionae tribuisset, non magis in
huius persona cardinem rerum posuisse potest, quam in
Andromachae persona vertitur apud Euripidem, sed ad
fatum Pelidarum non minus illum quam hunc omnia retu-
lisse necesse est. copiosiorum argumentorum multiplicis-
que implicationis amans Euripides non ex uno fonte du-
xit eventum, sed plures caussas ad eandem rernm conver-
sionem fecit conspirantes Qua in re facilius tardorum
hominum reprehensionem vitasset, si statim in principio
dramatis Orestem producere atque eo more, quo solent
nostri poetae, rerum momenta actionesque miscendo unius
rei tenorem ei interpellare licuisset. Quod facere quum
et destinatus numerus actorum et scenae simplicitas et
reliqua institutorum morositas vetaret, alteram post alte-
ram actionem institui necesse fuit. Non potuit enim Ore-
stis atque Hermionae colloquium, antequam Andromachae,
arae insidentis, sors decerneretur, in scena exhiberi. Alio-
quin Orestes Hermionae iram acuens et ad tollendam ae-
mulam ultro mulierem, quam'recuperare cupiebat, incitans
citius certiusque potuit eo, quo tendebat, pervenire. Com-
modissime etiam Neoptolemi atque Orestis colloquium ex-
hibuisset poeta, si locum actionis mutare licuisset. Nihil
horum reputatum est ab iis, qni futilissimis criminationi-
bus poetae famam lacerare nunquam desinunt. “
Conspecto Oreste ac de rebus actis edocto, spem sa·
lutis concipit Hermione. ltaque obtestatur obsecratque
eum, ut, priusquam Neoptolemus Delphis redisset, se ex
hac terra domoque, quae quasi voce praedita propellere
ipsam videatur, quam longissime abducat aut in patriam
restituat. Simul factum excusans, malarum mulierum, qui-
bus ianuam aedium praecludere satius fuisset, consuetu-
dine atque sermonibus se corruptam esse conqueritur.

ing) Ovid. Heroid. 8.

