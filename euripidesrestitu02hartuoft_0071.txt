59

sita *). Naturae igitur imitatio artium omnium, quaecuu-
que coluntur, communis est finis: nam ratio quoque, quam
philosophi sequuntur, imitatrix naturae recte appellatur,
et vera rectaque esse in philosophia iudicamus quae sponte
apparent, quemadmodum etiam imaginum, quas poetae ex-
primunt, eas probamus, quae cum natura congruunt vel
sunt verisimiles.

Via autem, qua ad illam perfectionem pervenitur, du-
plex est, partim in usu, partim in disciplina posita. Usus
est quo quid utile sit rebusque conveniat res saepius tra-
ctando ipsi cognoscimus3 disciplina, qua ab aliis cognita
traditaque docemur. Quorum haec difficilius percipiuntur,
nisi addantur rationes et caussae, quibus cognitis, quomodo
quidque -se habeat et unde oriatur et quid inde eveniat,
perspicit-ur. Philosophiae autem negotium est caussas ra·
tibnesque ostendere easque ad certam normam revocatas
ordinare: unde fit, ut nulla ars philosophia possit carere.

Vita quoque ipsa in morem artis excolitur ab iis, qui
operam dant, ut res sibi, non se rebus subiiciunt neve na-
turae impetu pareant imprudentes, lnde morum existit
disciplina, quae, ubi opinionum errores traditi removendi
sunt, auxilium desiderat philosophiae. Neutra poetis, qui
quidem se perpolitos perfectosque haberi neque infra gra-
dum eruditionis, quem saeculum occupavit, consistere vo-
lent, carere licet. Et philosophiam reliquis ingenuis arti-
bus praestare censuit Pythagoras: ut enimin mercatu illo,
qui haberetur maximo ludorum apparatu, totius Graeciae
celebritate, liberalissimum esset spectare, nibil sibi acqui-
rentem, sic in longa vita longe omnibus studiis contem-
plationem rerum cognitionemque praestare(Cic.
Tusc. V, 3, 9.). His opponendum est, non minus libera-
lem esse ludum, quam otium, neque imitationem, quam
contemplationem: a quaestus enim et lucri studio utrum-
que alienum esse, gloriae autem philosophos, etiamsi se
spernere simulent, perinde atque poetas studere, quod stu-

*) Longinus de subl. 22: τότε γὰρ ἡ τέχνη τέλειος, ἡνίκ’ ἄν
φύσις εἶναι δοκῇ, ἦ δ’ αὖ φύσις ἐπιτυχής, ὅταν λανθάνου-
σαν περιέχῃ τὴν τέχνην.

