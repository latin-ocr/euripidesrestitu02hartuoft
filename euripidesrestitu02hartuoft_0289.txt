277

ipsse consolantur. Nou amplius humi corpus abiicit re-
gina, ‘non obmutescit dolore, non stupet nautarum instar
superante tempestate, sed erigitur conscientia virtutum
magnoque animo fert acerbissimum dolorem nepotem in⁸
scuto Hectoris componens; non clamat, non eiulat, non
saevit dolore, sed mansueto animo et meditatione sen-
tentiarum gravissimarum subacta iniurias fortunae et su-
perba hostium facinora recenset. Vix igitur in ulla tra-
goedia tam multa tamque gravia philosophiae praecepta
contraria opinionibus, quibus vita humana perturbari so-
let, cum theatro Euripides communicavit. Ad quod fa-
ciendum nulla permovebatur contradicendi civibus cupidi-
tate, nullo Diagorae Protagoraeque patrocinandi studio,
sed mero sapientiae amore, ut in qua sola tantis malis,
quanta haec tragoedia repraesentat, tantaeque aegritudini
’ medicinam paratam esse intelligeret.

Neque ab hac tantum parte tragicae arti poeta
egregie satisfecit, sed varietate quoque et compositione
rerum inter se oppositarum materiem simplicem exornavit.
Primum enim omnibus prostratis afflictisque Cassandra
prodit divino furore in ipsis malis triumphans. Tunc
contemplatione virtutis probitatisque eorum, qui succubue-
runt, animi eriguntur, quae virtus duobus praestantissimis
exemplis, summi viri Hectoris ct probissimae feminae An-
dromachae, sub oculos ponitur. Ab his patriae decoribus
ad communem Graeciae Troiaeque pestem spectandam
avocamur, ad quam accusandam Hecuba et spe ultionis
et indignatione incitatur. Postremo ad luctum fabula redit
omnisque omnium dolor ad unius pueri mortem deploran-
dam convertitur, donec extremum dolorem afferant urbis
incendium atque ruinae.

Quod si res, qnae eveniunt, minus alia ex alia pen-
dent atque nascuntur, non erit vituperandum in eo dra-
mate, quod ad consummanda perficiendaque ea, quae
prioribus tragoediis inchoata erant, compositum est, et cu-
ius fere singulae partes singulis illarum respondent. Nam
colloquio Minervae et Neptuni ad effectum adducuntur
quae -in tine Palamedis praedicta sunt; Cassandrae laeta
in rebus perditis vaticinatio opposita est tristi eiusdem, qua

