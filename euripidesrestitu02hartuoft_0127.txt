115

nelaus dicit *): Haec parva quidem sunt neque digna im—
perio meo3 at scito, quo quis opus habet, id maius cui-
que est, quam Troiam capere. ltaque ego in his filiam
meam adiuvo: vita enim excidit mulier, quae viro exci-
dit. Reliqua speciosa sunt: quoniam communia siut bona
amicorum, licere sibi Neoptolemi loco de servis eius de-
cernere. Non Menelaum solum, sed omnes SpartanoS,
eodem utentes praetextu, sociorum< sive amicorum, quos
vocabant, rebus saepissime se immiscuisse et in alienis
civitatibus, tanquam in sua, versatos esse notum est.
Quum alteri de duobuS‚ aut matri aut filio, utique
moriendum esset, illa sua morte filium redimere non du-
bitat. Et initio quidem precatur, ne, quod coacta cum
dominis concubuerit, se pro auctore malorum interficere
velit3 mox autem reputans miserias, et quas antea per-
pessa est et quae hoc tempore imminent, mortem vita
infelicissima potiorem esse cognoscit. Itaque, relicta ara,
hostibus se trucidandam tradit; ceterum filio mandat, ut,
memor matris, patrem blanditiis ad ulciscendam necem
crudelissimam impellat. Materni animi sensum gravissima
declarat sententia, quam a filio discedens effatur: omni-
bus mortalibus vita sunt liberi3 quibus qui aequo animo
carent , minus quidem dolent, sed qua se uti putant feli-
citate, ea ipsa miseria est. Menelaus vero, Andromacha
potitus, facinus committit uti indignissimum, ita Spartanis
satis usitatum. Impudentissime enim, eliciendae matris
caussa, quo citius in manus suas veniret, pueri mortem
se praetendisse fatetur3 iam, impetrato quod voluerit,
hunc et ipsum filiae suae occidendum, si velit, commissu-
rum esse. En vividissimam Spartanorum imaginem et
verissima naturae gentis lineamenta! Unum Menelaum
adspiciens omnes noveris, et Andromachae Molossique
sortem intuens Helotas conspicere tibi videberis, ex Neptu-
ni templo Taenario per dolum protractos, insidiis cir-
cumventos, crudelissima caede catervatim pereuntes**).

*) idem iudicarunt veteres: καὶ ὁ πρὸς Ἀνδρομάχην λόγος οὔ
κακῶς εἰρημένος.
**) Notum est illud Ταινάρου &yos-3 cf. Thuc. 1, 128. ν
8 ²²³

