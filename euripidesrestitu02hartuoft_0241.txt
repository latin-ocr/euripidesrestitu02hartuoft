229

est. Primum enim tempuS, quo quaeque fabula docta sit, ex
illis definiri potest3 tum quanam consiliorum communitate,
quo studiorum voluntatumque consensu scriptor cum civi·
bus coniunctus fuerit, quid vel probarit vel damnarit, quid
fugerit vel petierit, inde aestimare, denique vitam eius ex
operibuS‚ tanquam certissimis testimoniis, cognoscere licet.
Sed ad carminum quoque ipsorum vim virtutemque aesti-
mandam, ad caussas‘conformandorum argumentorum, ef-
fingeudarum personarum ‚ inserendarum sententiarum co-
gnoscendas maximi illa investigatio momenti est. Denique
etiam iis, qui de rebus iudicare gestis volent, adminiculum
haud sane contemnendum obfertur, cui se applicent, si
qua in re historicorum censeant fidem addubitandam esse.
Certe enim ut factorum rationes, ut hominum principum
consilia et voluntateS‚ ut populorum studia et iudicia co-
gnoscas, non minus fabulae poetarum, quam orationes eo-
rum, qui res forenses agebant, dignae, ad quas animum
advorte-³3, esse videntur. Insunt enim illis testimonia iudi-
ciorum, quae de rebus hominibusque faceret civium pars
vel sanissima vel certe non vilissima, quae iudicia ubi cum
narrationibus eorum, qui res scripserunt, contulerimuS, de
fide horum iudicare tutius licebit. Neque unquam unius
hominis auctoritate acquiescendum est, quippe qui, quam-
vis fuerit ira studioque vacuus, quamvis diligentia, acumine
iudicioque praestiterit, tamen homo fuit, in que'm caderet
error, ut supra naturam humanam ingenii eius vim extol-
lere videantur qui quicquid retulit, quicquid iudicavit, se-
cure adsciscunt. Quamobrem operae pretium est indagare,
quid de principum virorum personis senserit Euripides et
quae de iis tecte innuerit. Themistoclis res gestae· ma-
gnae adolescenti admirationi fuerunt, et videtur, quem·
admodum ille Miltiadis tropaeis ad aemulandam gloriam
factorum excitatus est, sic ipse praestantissimi viri virtu-
tibus contemplandis incensus esse studio imagines fortis-
simorum hominum carminibus exprimendi. Itaque Thesei
mentem ad Themistoclis exemplum sic conformavit, ut et
verba et facta similia effingeret. Extremis eiusdem viri
casibus ultra modum vulgarem affectus fere omnes in Te-

· lepbi personam transtulit, qua in re, quod ad hostes The-

