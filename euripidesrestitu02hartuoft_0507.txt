495

compulsu· terrore et parens necessitati Menelaus faceret
quaGOrestes postularet, quam viam Euripides vv. 1193 seqq.
praeparavit3 sed quum deo opus esset, qui consummaret
res et futura praediceret, fecit Menelaum clamores tollen-
tem, quibus ad auxilium ferendum cives inutiliter concitaret
(non poterant enim, praesertim illis ad moriendum paratis,
mortem Hermionae arcere), et induxit Apollinem res com-
ponentem. Ostenditur in aethere imago Helenae ad deos
sublatae, quae, quo magis digna fuit, quae interficeretur,-
tanto minus digna quibusdam esse visa est, quae in deo-
rum templa reciperetur. At ii *minus, quid de virtutum
honoribus antiqui sensissent, quam quid nostri sentirent,
reputasse videntur. Certe enim de venustate formae nullo
loco Euripides Helenae quicquam derogavit neque eam ulla
ex parte deteriorem Venere esse dixit, quae et ipsa ho-
noribus divinis fruebatur. Deorum nemo omnibus nume*

’ ris perfectus habebatur, et sufficiebat unius virtutis prae—

stantia ad impertiendam divinitatem. Perfectae autem pul·
critudinis species, qualem animis fingimus, infuisse Hele-⁶
nae putabatur, cuius generis imagines aeternas divinasque
esse docent philosophi et mira excitare hominum studia,
ut saepe cupiditate illarum habendarum abrepti reliqua
bona omnia abiiciant, id quod Graecis Troianisque accidit,-
de Helenae inani specie inter se dimicantibus,

Orestem iubet Apollo unum annum exsulare, eoque
peracto iudicium caedis maternae, accusantibus Furiis,
apud Areopagi iudices subire, quo iudicio eum absolutum
iri praedicit. His peractis eidem Hermionae matrimonium
et regnum Argivorum a Menelao concedendum fore, Py-
ladi autem Electram collocandam esse. Sic compositis re- ¹
bus conciliatisque inter se omnibus, omissis contentionibus,
Apolline Helenam ad superos, Pylade Electram in Phoci-
dem abducente, drama finitur, quod numero praestantissi-
morum habitum ab antiquis et celebratissimum theatris
fuisse multa testantur: Strattis comicus l. l.: Εὐριπίδου
δρᾶμα δεξιώτατον Ὀρέστην. Argum. pr.: τὸ δρᾶμα
τῶν ἐπὶ σκηνῆς εὐδοκιμούντων. Terentianus
Maurusa· „Fabula sic Euripidis inclyta monstrat Ore-
stes.” Vituperationem scriptor argumenti adiecit, vitiosis

