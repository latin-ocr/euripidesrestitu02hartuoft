527

dos, ut parum absit, quin in ostentationem abeant quae
de vitae suae instituto Achilles exponit. Verumtamen, si
quid peccatum est, id continetur eo, quod ipsum de se
fecit talia praedicantem, qualia, si vel Clytaemnestrae vel
chori 'bre pronuntiarentur, molestia carerent. Hoc autem
egit Euripides, ut, quum Atridas ut ambitioni ac libidini
parentes notasset et Agamemnonem imprimis effinxisset
parum sufficientem moli, quam regnandi ductus cupidi-
tate suscepisset, his ex adverso poneret personam Achil-
lis instructam iis virtutibuS, quibus qui pollent soli con-
stantiam servare, soli sibi aliisque recte imperare possunt,
et principatum revera obtinent, non populi suffragiis, sed
natura imperio praediti.

Merito talis viri tanquam dei auxilium ab afflictis,
qui insidiis sceleratorum circumveniuntur, ad genua eius
tanquam aram confugientibus, imploratur. Et multo
quam dii, quos vulgus credit, sapientior est. „Idem,'' in·
quit, „a me impetrabitis, sive supplicabitis mihi sive mi-
nus supplicabitis.'’ Itaque non solum abstinentia tanta est,
ut adolescens virginis adspectu dolore confusae carere ve-
lit, sed etiam generositate tanta, ut pudori decorique mi-
serorum ultro consulat 3 idem denique tanta prudentia, ut
consilio prius quam vi res tractare constituat neque pacem
et concordiam temere interpellare.

Haec excipit chorus omnibus numeris praestantissimus V
idemque rebus convenientissimus, Imago exprimitur nuptia-
rum Thetidis laetissimarum, cantibus Musarum, epulatione
deorum, saltatione Nereidum illustrium. Cum hac festo-
rnm laetitia miseria componitur Iphigeniae, quam nuptia-
rum obtentu arcessitam Graeci ad aram pro victima tra·
cturi sunt ac iuvencae instar iugulaturi regiam virginem
principum virorum matrimoniis destinatam. Simul laudes
Achillis praedicantur, cuius quantae essent futurae virtu-
tes quantaque gloria, Apollo quondam cum Chirone et
Centauris in splendidissimis matris nuptiis cecinit.

Sperans Agamemnon licere sibi filiam ignaram ab
ignara matre ad sacra, quae nuptialia fingit, abducere, fraude
detecta convincitur. Accusationem parat uxor, virginis ore

