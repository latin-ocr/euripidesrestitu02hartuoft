318-

illa tranquillitate abhorrerent. Schlegelium autem rursu·
Gruppe imitatus insolentius etiam maledixit poetae, quem
antiquitas erat venerata3 iamque eo ventum esse videtur, ut
omnes, qui ubique sunt insipidi, eruditionem se testificari
, credant in Euripidis cineres mingendo. Ceterum Schlegelius
argumenta Electrarum Euripidis, Sophoclis Aeschylique nar-
rando nil aliud ostendit, quam se properante oculo car-
mina illa semel· legisse, ut qui gravissima quaeque rerum
momenta neglexerit *). Qua re gesta, miratur, quid sororem
Orestes ludificet, antequam quis sit aperiat? Idem, cur
Sophoclis Orestes dolorem sorori acerbissimum dedita
opera paret, cur apud Aeschylum idem illam errare diu-
tius patiatur, non quaerit. Reprehendit, quod coloni rus
profecti mentionem Euripides postmodum nullam iniiciat3
quod autem Electrae Aeschylus'in fine dramatis plane
oblitus est, negligit. Electram quod egenam Euripides re
factisque ostendit, vituperat3 quod eundem virginis habi-
tum Aeschylus atque Sophocles vestibus eius dictisque
significant, non vituperat. Benignitatem in Aegistho et
liberalitatem appellat quae religio appellanda fuit, quod
sacris adhibet hospites obvios, qnos dii ipsi ad epulas suas
sunt deducere visi. Matris a liberis, quos peperit, inter-
fectae neminem putat misereri debere: itaque Orestis Ele-
ctraeque poenitentiam ex corporum ait, non animorum,
sensu proficisci. Oraculi Delphici pari atque pontificis
Romani admiratione stupet, qua in re quod saniorem se
praestitit Euripides, non multum abest, quin pro haeretico
damnet. ln domum ductus funestam, conspectis parentum
a liberis trucidatorum cadaveribus, conspectis Furiis, vi-
dens liberoS. ex domo patriaque per illas insanos pelli, lae-
tari se dicit, et videri sibi nuptiarum celebrationem in do-
mus vastitudine parari.

Satis diu iste erroribus populares imbuit, et in no-
stris quidem poetis aestimandis sperni istius auctoritas

ἦς) Unum documentum pro plurimis proferam. De Aegisthi
caede ihter sacra perpetrata haecce refertt „Sogleich kommt
ein Bote, welcher den Untergang des Aegisth weitlfiufig

mit mancherlei Scherz berichtet.’'

