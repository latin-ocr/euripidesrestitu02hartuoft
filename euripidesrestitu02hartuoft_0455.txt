443

desiderare, tamen similitudine quadam et quasi cognatione
argumentorum alterae ad alteras referuntur et sunt ad se
invicem illustrandas idoneae. Liberi cum matribussuis
tanquam hostes congredientes et partim salntem his atque
domo paternae partim perniciem afferentes in omnibus
huius tetralogiae fabulis introducuntur.

Videmus in primo dramate matrem ab iniuriis inimico-
rum et cruciatibus opera geminorum liberorum vindicari, in
altero item matrem a capitis poena et exilio per geminos
filios liberari, in tertio duos filios, cum ad mutuam caedem
patris exsecrationibus adigantur, interitum parenti utrique
afferre, in quarto denique fratrem et sororem matricidasa
matris quidem manibus in discrimen capitis adduci, a patris
autem, quem ulti sunt, servari. Videmus item Antiopen
atque Hypsipylen recuperatis filiis, quos interisse putave-
rant, laetari neque minus locasten reduce conspecto filio,
quem patria eiectum doluerat, laetitia eflerri3 contra Ly-
curgum atque Eurydicen amisso filio parvulo moerere et
memoriam defuncti summis, quibus possunt, bonoribus
prosequi, Iocasten super filiorum funeribus se ipsam inter-
ficere, Creontem velle suam potius quam filii vitam pr'o
patria profundere, Menelaum ultionem malle quam filiam
amittere, Oedipum denique reliquis liberis cum uxore or-
batum, effidem, inopem, coecum, destitutum ab omnibus
filiae pietate sustentari. Quaecunque igitur parentibus a
liberis vel felicissima vel miserrima accidere possunt, hac
tetralogia ob oculos posita conspicimus.

Primam igitur personam noster locasten fecit, non
Eteoclem neque Polynicen, itemque Oedipum non peregre
finxit errare, non pridem exstinctum esse, sed interesse
rebus et aeque atque ceteros iis tangi, atque exstinctis
demum filiis in summam miseriam detrudi. De universae
enim-domus salute, non de certaminum solo eventu agi-
tur, et parentum atque liberorum mutua pietas impietas-
que ostenditur. ,Geminos adolescentes binosque liberos
in singulis fabulis ideo noster produxit, ut quantum ho-
rum concordia mutuusque amor ad patriam valeat paren-
tesque sospitandos intelligamus. Nam Zethus atque Am-
phion, quamvis studiis discrepanteS, tamen concordi con-

