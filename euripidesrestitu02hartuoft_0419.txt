407

archonte Diocle Ol. 92, 4. commissum esse constat: schol.
Orest. v, 361: πρὸ γὰρ Διοκλέους, ἐφ’ οὗ τὸν Ὀρέστην
ἐδίδαξε.

’ Εο igitur tempore docta haec est tetralogia, qno ex
gravissimis calamitatibus servata respublica tantam ex suc·
cessu spem conceperat devincendi hosteS, ut pacem eos
ultro petentes repudiaret. Vix enim ullo alio temporis
spatio aut maiora adierat civitas Atheniensium discrimina
aut graviorem passa fortunae erat vicissitudinem, quam
Olympiade illa nonagesima secunda. Amissa enim classe
cum exercitu, non tantum id consecutum erat, quod con·
secuturum esse omnes praeviderant, ut sociorum pars ma·
xima ad Lacedaemonios descisceret, sed novus etiam ho-
stis exorti Persae opibus suis Spartanorum vires adauxe-
runt. Denique classe apud Eretriam victa atque Euboea
non minore cum detrimento, quam Siciliensis clades intu-
lerat, amissa, per solam hostium socordiam steterat, quo-
minus Athenae ipsae opprimerentur. Inter haec maius
malum existens discordia domestica in praeceps dabat rem-
publicam, optimatibus quidem, subacto populo urbano,
formam civitatis immutantibus, exercitu autem ad ipsam
patriam expugnandam restitnendnmque pristinum reipubli-
cae statum proficisci volente. Ex tantis igitur tempesta-
tum fluctibus nuper emerserat civitas. Nam et domestica
mala aequissimis remediis sanata erant et foris ad tantam
desperationem hostes adacti, quantam significat Laconica
illa epistola: ἔῤῥει. τὰ καλοῖ, Μίνδαρος ἀπεσσούα, πεινῶντι
τῶνδρες, ἄπορέομες, τί χρὴ δρᾶν.

Horum autem omnium ‚ quaecunque per illud tempus
vel bona Atheniensibus vel mala acciderant, auctor et
caussa esse Alcibiades videbatur et iniuste patria eiectus
et omnibus rationibus reditum quaerens. Primum enim
Siciliensis expeditio, cuius ut auctor suscipiendae ita duceni--
dae solus peritus fuerat, illo ab imperio remoto, eventum ha-
buit infelicissimum. Tum ad Lacedaemonios profectus non
solum his, ut bellum renovarent, persuasit Deceliaeque in
Attica auctor fuit muniendae, sed loniae quoque civitates
utab Atheniensibus ad Lacedaemios se conferrent, ope-
ram dedit, postremo novum illis hostem effecit regem Per-

