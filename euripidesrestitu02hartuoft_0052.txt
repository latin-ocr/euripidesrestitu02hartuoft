4⁰

quam ut novies formam Τημενίσιν ex Τημενίδαις apud
Stobaeum depravatam esse mihi persuadeam. Feminarum
nomen ad chorum referendum esse videtur, quem ex Te-
meni familia confectum fuisse coniicio. Potuerunt etiam
mulieres ex Temenio oriundae significari, quod erat oppi-
dulum Argolidis terrae prope Lernam situm , munitum a
Temeno, Doriensium sive Heraclidarum duce, eo tempore,
quo cum Achaeis atque Tisameno, Orestis filio, bellum ge-
rebat. Ibi castra Doriensium stativa posita erant, ex qui-
bus proficiscentes perpetuis invasionibus hostes fatigabaut3
cf. Pausan. 11, 38. p. 200.

Quae de Temeni liberis, imprimis de filia eius Hyrne-
thone, a Pausania ΙΙ, 19, 1. 28, 3. et Dioscoride (Anthol.
epigr. Xl. n. 195. p. 375. IacobS.) memoriae sunt prodita,
ea minime quadrare in huius tragoediae reliquias satis iam
intelligitur ex iis, quae Welckerus exposuit. Hoc magis
fit planum adiectis iis fragmentis, quae, quum in Cresphonte
locum non habeant, ad hanc tragoediam reiicienda esse
ostensuri sumus, quo eodem loco Ennii imitationem non
minus ad Temeni, quam ad Cresphontis fabulam perti-
nuisse docebimus. ⁵

Divisionem igitur Peloponnesi suspicor et caedem
Cresphontis huius tragoediae materiam fuisse. Ac de di-
visione terrarum a Doriensibus occupatarum haec scripta
reliquit Pausanias IV, 3, 3. p. 285: „Cum Temeno Dorien-
ses Argos assignassent, Cresphontes ab iis terram sibi Mes-
seniam depoposcit, quippe qui et ipse Aristodemi filius es-
set maior natu. Hic enim iam decesserat, -relictia filiis
Eurysthene et Procle. 'Pheras autem, Autesionis filius,
Cresphonti maxime adversabatur, Thebanus ille quidem et
Polynicis abnepos, tum autem tutelam filiorum gerebat
Aristodemi, quorum erat avunculus: Autesionis enim filiam
duxerat Aristodemus nomine Argiam. Cresphontes autem,
quum Messeniam sibi assignari magnopere cuperet, fraude
composita, Temeno persuasit, ut rem sorti committeret.
ltaque Temenus in situlam aqua ¹repletam demisit Aristo-
demi filiorum et Cresphontis sortes, re ita constituta, ut,
utra sors prior exisset, his· illa portio prior contingeret.
Sortem autem utramque Temenus ex argilla confecerat,

