125

eorumque loco PeleuS, cuius generosa intercessione peri-
culo liberati sint Andromacha et eius filius, in malum in-
cidat ac veluti poenas luat iustitiae suae. Scilicet prae-
ceptorum iudicumque munere poetas fungi primum esse
ducit. Melius iudicasset, si Emiliam Lessingii audisset
haec dicentem: „Dieses Leben ist Alles‚ was die Laster-
hasten haben. Mir, mein vater, mir geben Sie diesen
Dolch!‘' Et in Schilleri fabula, quae Don Karlos inscri-
bitur, salvus evadit Philippus, ‘salvus Alba, salvus Domin-
gus, salvi improbi omnes; solus Posa et Karlos mulcantur.
Nihil didicit ex tragoediis Hermannus, si hoc non didicit,
virtutis praemium labores esse.

Probatum esse hoc drama antiquis multa testantur,
imprimis iudicia, quae auctor argumenti retulit. Quod
idem non primum, sed secundum illud in certamine di-
dascaliarum iudicatum esse significat (τὸ δὲ δρᾶμα τῶν
δευτέρων), non mirabuntur qui inesse ea reputabunt, qui-
bus magnam civium partem, certe quicunque Niciae aucto-
ritatem sequentes pacem atque Lacedaemonios fovebant,
offensam esse necesse sit. Alterum testimonium sunt loci
scriptorum, qui ad hanc fabulam respexerunt. Imitatus
est Menander versum 207. et 925. (cf. Pflugk. ad v. 207.
et 944.). Abusi sunt Eubulus ap. Athen. p. 63. 1). versu 370„
Charinus Syracusius ap. eundem p. 4. B. versu 449. Per-
strinxit Aristoph.Lys. 155. v, 630.; eundem respexerunt Ari-
stides, Clemens Alex. et Galenus3 Plutarchus autem et Iu-
lianus in Caes. p. 46. (3:31.) v. 449. et 684„ Philostratus
v. 419„ Diodorus v. 765. Stobaeum‚ Tzetzem et gramma-
ticos omitto. Tertio locov nominandi sunt nobilissimorum
criticorum interpretumque commentarii, inter quos fuit
DidymuS‚ cuius mentionem faciunt scholia adv. 867. De-
nique commemorandum est, quod totam tragoediam Ennius
imitatus est, cuius versionis fragmentis aliena quaedam,
ex Troadum quadam imitatione depromta, intermiscentur.
Liberius eandem Racinius Gallus imitatus est, cuius drama

neque ipsum mihi neque quae de eo a Gallis scripta sunt
innotuisse fateor.

