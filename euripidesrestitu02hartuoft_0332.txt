320

mulierum ostendit, ubi pietas fuit depingenda. Ex more
cauponum, oleum acetumque caulibus instillanda separata
porrigentium, Antigonen lsmenenque, Electram Chryso-
theminque, alteras fortitudinis imagines, alteras mollitiei,
separatas theatro propinavit, solere utrumque animi habi—
tum in feminarum ingeniis coniunctum inesse ignorans.
Quid, quod matris sanguine avide hausto vomitum etiam
firmissimis stomachis statim excuti, quin etiam taedium
sanguinis perpetuum animis innasci adeo non intellexit, ut
a talium epularum immanitate ad eundem cibum iterum
sumendum continuo belluas, quas effinxit (non enim ho-
mines appellandi sunt qui talia concupiscunt), traduxerit?
Sic bona sua Sophocles ingentibus vitiis compensavit. Con-
tra nihil bonorum, quae Aeschylus invenerat, omisit Euri-
pides simulque vitia eius omnia felicissime vitavit. Aegi-
sthi caedem e conspectu removit, ne iteratis caedibus spe-
ctandis theatrum fatigaretur3 in matris caede persequenda
depingendaque sic immoratus est, ut et apparatum cum caus·
sae dictione et eventum cum conscientiae stimulis veris-
sime copiosissimeque exponeret. Manus percussorum a
diis praesentibus dirigi et omnes illorum conatus a nu-
mine divino adiuvari non fastidiose, sed perspicue osten-
dit. lubidini, ex qua illa scelerum, quae puniuntur, imma-
nitas pullulavit, ex adverso posuit abstiu’entiam‘ hominum
candidorum, frugalium, simplicium, divitiis, honoribus vo·-
luptatibusque aequo animo carentium. Horrorem autem
facinorum, quae patrantur, non verborum pompa, sed re-
rum temperatione et placidorum ac vehementium com-

dositione exaggeravit.

Β. Helena.

Memphi& urbis Aegypti, vicus quidam castra vocabatur
Tyriorum, in quo erat delubrum regis cuiusdam, qui Grae-
corum sermone Proteus appellabatur, eoque in delubro
sacellum Veneris Perengnae, quam eandem Helenen, Tyn-
darei filiam, esse Graeci sibi persuaserant: quam opinionem

