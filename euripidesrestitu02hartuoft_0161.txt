149

B. Iphigenia in Tauris.

Repraesentatur templum Dianae spoliis immolatorum
ornatum et ara cruore sparsa. Tempus diei fingitur esse
mane. Prodit autem ex aedibus sacris, in quibus habitare
fingitur, iphigenia sacerdos, visis excitata somniorum, qui-
bus Orestis fratris mortem significari putata quamobrem
inferias ei, ut defuncto, mittere constituit. Sed antequam
haec pronuntiet animique sensa aperiat, de vita sua priore
exponit. Neque euim solis eruditis atque acutioris iudicii
hominibus EuripideS, sed multitudini scripsit, quae, quum
sit parum apta ad coniungenda callide ea, quae aliud
agendo obiter monentur et rebus ipsis postulantibus op-
portune inseruntur, perspicua atque continua explicatione
sine ambagibus docenda est.

Immolandam se ait Iphigenia fuisse propterea, quod
pater eo anuo, quo nasceretur, vovisset se quidquid an-
nus procreasset pulcherrimum Dianae oblaturum esse*).
Tauricae ,vero deae victimis humanis gaudentis numen
quo miuus detestetur, vix se retinet **) et praeter nomen
quidquam in ea pulcri esse negat *⁴‘*). Ceterum non virgo
ipsa caedes perficit, sed tantum crinibus desectis mola
spargit hostias; eaedem, postquam sic deae consecratae sunt,
intro in penetralia templi abductae a barbaris sacerdotibus in
occulto interficiuntur. Thoantis nomen quod unde ductum
sit docet, a pedum celeritate illud impositum esse di-
cens, hoc illius saeculi Euripides consuetudini atque opi-
nioni tribuit, qua nomina pro ominibus habebantur, neque
transferebantur a patribus ad filios, sed ex temporibus lo-
cisque aut ex praedictionibus ducebantur.

Solent autem prooemiis partim res ante actae exponi,
partim ad ea, quae statim agenda sunt, aditus parari.

’ἢ Ηιιο respexit cic. off. 111, 25‚4: „Agamemnon‚ cum devo—
visset Dianae quod in suo regno pulcherrimum natum esset
illo anno, immolavit Iphigeniam, qua nihil erat eo quidem
anno natum pulchrius.'’

*ἢ τὰ δ’ ἄλλοι σιγῶ, τὴν θεὸν φοβουμένη.
*³⁸⁶0 τοῦνομ’ ἧς καλὸν μόνον. ef. Aeschyl· Agam. 140. οἱ Kaloi.

