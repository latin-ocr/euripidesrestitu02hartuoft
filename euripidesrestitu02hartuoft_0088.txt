76

„sumt uam quae ‘para sive addita sive demta nil facit mo-
menti, ne pars quidem corporis universi habenda est. Ma-
nifestum iam ex his, quae disseruimus, est, non res vere
gestas exponere poetarum officium esse, sed quae geri po-
tuerint et probabilia sint aut similitudine veri aut necessi-
tate. Hoc enim poeta ab historico differt, non eo, quod
numeris mettisque alter utitur, alter caret. Possis euim
etiam Herodoti scripta numeris includere, neque tamen mi-
nus historiam feceris metris redditam quam metris caren-
tem. Sed hoc differunt, quod alteri quaegesta
sunt dicunt, alteri quae geri potuerint. Quam-,
obrem etiam magis cum philosophia conspirat
et gravior sublimiorque est poesis, quam hi-
storia. Poesis enim magis communia, historia autem pro-
pria dicit.’' Reliqua vide Τ. 1. p. 376. et adde quae idem
c. 23. scripsit.

Haec praefatus sum fabulam Supplicum explicaturus,
in qua componenda plus aequo philosophiae tribuit Euripi-
des, ut parum dissimulato docendi studio oratione· perso-
nis minus necessarias minusque caussis convenientes tri-
buerit, quo partium tumore detrimentum affertur universi
operis simplicitati et pulcritudini. In hoc vitium necessa-
rio incidunt poetae, si certam rem efficere studentes utilia
venustis anteponunt. Neque enim inscitia noster neque
inopia peccavit, ut ii, quos dixit Horatius ea, quae scirent,
pro iis, quae res postularet, imitari, sed caritate patriae ac
studio utilium in tempore necessario monendorum, ut quid-
quid arti detrahitur accedat laudi pietatis. Haec igitur
temporum conditio quaenam fucrit, porro nobis exponen-
dum est. Una autem Andromachae fabulam exhibitam esse
et iisdem rerum caussis inniti coniicimus.

’ Quum Spartani neglectis quibusdam sociorum commodis
pacem cum Atheniensibus inissent, quae Niciae pax ab eo, qui
conciliavit, appellata est, plures Peloponnesi civitates, odio
Lacedaemoniorum moti, suadentibus Corinthiis, ad Argivos se
applicarunt, quorum integrae erantvireS, quod neque bellum
hi cum ceteris susceperant, et magna illo tempore spes erat
fore ut in pristinum locum potentiae auctoritatisque resti-
tuti, quem obtinuerant, priusquam ab Heraclidis vinceren- Ι

