91

iustissima metuere. Haec Aethrae verba simillima sunt
iis, quae Spartanae quaedam mulieres filiis in bellum pro-
ficiscentibus dixisse traduntur, et manifesto Euripides fe-
minis Atheniensium hanc orationem tanquam exemplar
proposuit, quod imitarentur. Respondet Theseus se, ut
recte Adrasto delicta obiecerit, ita probe intelligere mor-
tuos vindicandos esse, neque suae esse personae laborem
ullum detrectare. Sed antequam rem adgrediatur, ad po-
pulum de ea referendum esse, quem ait a se suffragiis
redditis in libertatem restitutum; ceterum tantam esse
auctoritatem suam, ut, quicquid ipsi placeat, civibus pro-
betur. His dictis abit, secum in concionem adducens
Adrastum3 inde cum iuventute lecta rediturus est, ut, in
armis sedens, nuntiis missis cadavera mortuorum a Cre·
onte reposcat. Simul verbenas de matre demi iubet, ut
domum reducat, manibus suis anum grandaevam susten-
tans, Declaravit Euripides Thesei verbis, quamnam rei-
publicae formam maxime probaret. Periclis administratio
tanquam exemplar ei ob oculos versabatur, quam his ver-
bis descripsit Thucydides: „Pollens dignitate consilioque
et pecunia manifesto minime corruptus, ingenue tractabat
multitudinem, nec magis illi se comitem, quam ducem,
praebebat, quippe quum non per illicita adeptus poten-
tiam nunquam ad voluptatem diceret quicquam, sed, di-
gnitate princepS, etiam indignanti multitudini obniteretur.
Quoties igitur intelligebat eos quippiam intempestive mo-
liri ferocientes, dicendo reprimebat terrebatque, idem rur-
sus, ubi sine ratione formidarent, ad fiduciam erigebat3
denique specienjuidem popularis erat status,
revera autem penes primarium virum prin-
cipatus.”

Profecto Theseo, chorus fausta piis eius consiliis
precatur eorumque testem invocat civitatem Argivorum.
Honestissimum ait civitatibus decus pium esse laborem,
eundemque gratia frui sempiterna. Simul optat, ut idem
Atheniensibus, qui regi eorum, animus sit cum studio suc·
currendi miseris, vindicandi iuris. Hoc brevissimo car-
mine longissimum temporis spatium expletur, quo populi
concionem Theseus convocat, rem exponit, in suffragia

