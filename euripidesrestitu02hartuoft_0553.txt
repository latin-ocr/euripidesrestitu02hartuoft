541

peperit ,tempore expleto deum cornigerum coronavitque
anguina corona, unde eam praedam Maenades capillis in-
nectunt.'' .

„0 Semelae-nutrices Thebae, cingite capita hedera et
smilace florida, bacchamini cum quercus et abietis fron-
dibus, nebridum pelles distinguite flavis crinium fascicu-
liset ferulas lascivas sacro sumite ritu. Iam terra uni-
versa saltabit, cum Bromius in iuga montium choreas du-
cet, ubi feminarum moratur turba, a texendi opere per
Bacchum stimulis furoris agitata. Ο Curetum contubernia,
Iovis domicilia, ubi Corybantes triplici tecti galero orbes
tympanorum invenerunt, quorum miscuerunt strepitum cum
tibiarum sono acuto et tradiderunt Rheae haec instru-
menta ulalatibus congrua Baccharum3 ab hac autem Sa-
tyri furentes impetrarunt, ad trieteridum, quibus Bac-
chus gaudet, sacra coeunteS.”

„Dulce est in montibus ex discursibus humi procum-
bere, ubi caprum arripueris, cruda vescentium volupta-
tem, per iuga Phrygia insecutus3 praesultor autem Bro-
mius est, evoe! Fluit lacte campuS, fluit vino, fluit melle,
thuris instar odoro. lpse vero Bacchus gerens rutilantem
in ferula facem, cum impetu fertur, incitans choros va-
gos, cum clamore exsultans, mollem in aere comam ia·-
ctans, simulque ululatibus increpat: o ite Bacchae, Tmoli
decus atque deliciae, canite Dionysum sub tympanorum
raucorum sono, evoe! Evium celebrantes deum Phrygio
ulutatu, quando tibia sacra ludicra strepit congrua dis-
currentibus in montes, in montes! et laetitia iam exsul-
tans Baccha velut pullus equinus cum matre pascens ce-
lerem tollit saltu pedem !’'

Parodus haec vicem prologi explet: alias enim pro·
oemii, alias prologi partes esse saepius ostendimus. Sa-
crorum igitur Bacchi naturam describit, imaginem admi-
rabili mentis ardore effictam coutinenS, ut intueri nobis
videamur saltationem, audire tympanorum strepitum, inter-
esse bacchantium lusibus et furorem illum universum prae-
sentes conspicere. Neque minori cogitationis vigore etiam
res praeteritae repraesentantur et origines rituum solle—
mnium demonstrantur. Furor poeticus bacchico aequalis

