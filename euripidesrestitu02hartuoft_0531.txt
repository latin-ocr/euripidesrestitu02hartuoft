519

cerit in terram lacrimas fundens abiectamque resumserit‚
ut paene furere atque insanire videretur. Aperit igitur
Agamemnon id agi, ut filia sua Iphigenia ex vaticinio
Calchae Dianae immoletur: cuius perniciei vitandae caussa
epistolam a se scriptam esse, quam ad uxorem statim per-
ferendam esse; simul, ut famulus litteris consona nuntiet,
voce refert quae perscripta sunt: „Mitto tibi, o Ledae
filia, super priores litteras alteras, ne filiam tuam Aulidem
mittas: alio enim tempore nuptias filiae celebrabimus.''
His auditis caussam quidem arcendae virginis cognovit se-
nex, ceterum quod omnibus persuasum est, virginem
Achilli desponsam ad nuptias celebrandas initio arcessitam
esse, id fictum esse nondum cognovit. ltaque timendum
esse dicit, ne Achilles nuptiis frustratus Agamemnoni gra-
viter irascatur. Ubi autem hic aperte dixit nuptias ob-
tentui sumtas atque inscio Achille simulatas esse, vehe-
menter miratur senex per fraudem atrocissimam ad aram
deae virginem pro victima adduci, et miratur Agamemnon
ipse adeo se mente captum fuisse, ut committeret ea,
quibus ipse pessumdaretur. Iam properare iubet senem
neque quiescere, donec ad eoS, qui Iphigeniam deducant,
pervenerit, et speculari, ne quo tramite praetervehentes
, ipsum fallant. Fac, inquit, portas castrorum festinanter
traiicias, ut, ubicunque obviam habueris rhedam, qua filia
mea vehitur, equos arreptis frenis retrorsum Mycenas
agas. Quaerenti deinde seni, quomodo fidem facturus sit
virgini aut etiam matri eius, quarum nuptiarum spe lae-
tae fuerint‚ eas nullas esse nuntiando, Agamemnon signum
epistolae documento fore respondet.

Haec si quis non optime cohaerere, si non singula
interrogata responsaque apta esse, quadrare et congruere
intelligit, eum puto ipsum mente labefacta delirare. Tri-
metros autem in fronte prologi ponens num audacius fece-
ris quam reliquorum grammaticorum plerique, qui turba—
tum versuum ordinem videntes codicum fidem et ipsi re-
pudiarunt? Quod autem quinque trimetros spurios esse
iudicavi et iu anapaestorum locum substitutos, minus mi-
raberis, si qua ratione is, qui Christum Patientem compo-
suit, Euripidis versiculos immutaverit reputabis. . Neque

