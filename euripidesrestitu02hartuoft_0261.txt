249

eam, quae comoediam decet, ad tragoediam temere trans·
feramus, Alexandri vero personam effingenti Euripidi quin
Alcibiadis vita moresque ante oculos versati sint, vix potest
dubitari. Tanta enim, quantum quidem ex deperditi dra-
matis reliquiis cognoscatur, scenicae personae cum eo viro,
quem in deliciis populus habebat, similitudo intercesserat,
ut alteram spectans de altero nemo non potuisse cogitare
videatur. Et quantumvis Alcibiadi tribuerit Euripides, quam-
vis summi fecerit ingenium viri et corporis animique virtu·
tes, insolentiam eiusdem et effusos sumtus, propter quos, ut
imperator creatus rem familiarem reliceret, bella movere
non desinebat (cf.Thucyd.Vl,15.), probare nullo modo po-
tuisse videtur, neque sollertiam eius et praestantes ingenii
dotes sic admiratus esse credendus est, utin summum pa-
triam discrimen illius ambitione atque licentia adduci mi-
nus intelligeret. Neque Euripidem, quum fictas res per-
sonasque de veris exprimere et imagines eorum, quae in
republica gererentur, in fabulis proponere decrevisset,
omittere potuisse virum, quem maximum fore rerum civi-
tatis momentum et fati patriae arbitrum, ubi primum rem-
publicam capessivit, omnes intellexerunt. Quamobrem quis
credat temere ab eo quasi inscio atque invito Paridis perso-
nam sic effictam esse, ut Alcibiadi omnibus a partibus esset
simillima? Eadem enim in utroque deprenditur formae gra-
tia, qua vel infestissimi inimici deleniantur, eadem incunte
adolescentia virium excellentia atque confidentia, eadem prin-
cipatus cupido, eadem audacia atque arrogantia, eadem *in-
temperantia et libido ; tum ducem non minus Alcibiades quam
Paris Venerem sibi delegerat, clypeo Amoris imagine or-
nato *). Utrumque cives statim, primis ingenii documentis
editis, timentes, ne ipsi nimia eorum potentia opprimerentur,
de medio tollere voluerunt**), quo postmodum conatu desi-
stentes perniciem sibi pestemque patriae aluerunt. Impe-
rium autem totius Graeciae affectare non minus Alexandrus
quam Alcibiades putabatur3 cf.'l‘road.920., schol. ad v.921.
Qua impulsus cupidine ille Troianis persuasit, ut classe

’ἢ Plutarch. Alc. c. 16.
*ἢ Plutarch. Alc. c. 13. p. 197. Nic. 11. p. 530.

 

