98

quid a sui saeculi moribus et vita, qualis tum erat, ab·
horrebat longius, quam ut theatra iis moveri possentt
moventur enim homines iis solis rebus, quas ad se simi·
litudine pertinere putant. Atqui illa aetate cum reliquae
artes tum res militaris virtute animi. magis quam vi cor-
pori· procedebat, neque singulorum certamina magni in
proeliis momenti erant, neque iis in acie spectandis locus
erat. Speciosae quidem sunt imagines rerum pridem abo—
litarum, sed inutiles magisque delectandis adolescentibus
vana, quae cogitatione finguntur, sectantibus, quam com-
movendis viris, usu et prudentia et exercitatione praeditis,
idoneae. Hoc intelligens Euripides homines tales, quales
revera erant, non tales, quales antea fuerant vel fingeban-
tur, imitatus est. Non enim iisdem, quibus Homerus, ho-
minibus scribebat, adolescentium quadam similitudine prae-
ditis, sed floruit eo saeculo, quod, cum priore compara-
tum, virorum naturae imaginem referre fatendum erit.
Ac tragoediae ipsius atque epopoeiae eandem esse diver-
sitatem facile intelligitur, quandoquidem haec rerum ge-
starum gloriam quasi adolescentium grandia omnia spe-
rantium 'imaginationes narrat, illa destitutas spes, eversas
fortunas, ruinas de conatibus excidentium, qualiaviriliae-
tati usu venire solent, repraesentat.

Orationis igitur funebris imaginem, quam laudationem
(ἔπαινον) ipse appellat, Adrasto tribuit Euripides. Novum
hoc fuit et ab heroum moribus discrepans, teste Dionysio
Hal. A. R. V, 17. (p. 291.): „Certamina quidem tum
gymnica tum equestria in illustrium virorum funeribus ab
amicis instituta esse memoriae est proditum3 at laudes
iis dictas esse nemo tradidit praeter Atheniensium tragi-
cos, qui adulantes civitati suae de iis , quos Theseus se-
pelivit, hoc quoque commenti sunt.” Eius autem lauda·
tionis ratio haec est, ut singuli heroes siugulis hominum
generibus imitandi proponantur: exemplaria enim expri-
muntur divitis carentis insolentia, pauperis vacui avaritia
neque ex odio iniustorum in odium patriae delapsi, iuve-
nis frugalitatem et patientiam pro elegantia et mollitie
affectantis, inquilini caritate reipublicae civibus aemulantis
casteque degentis, cum propter corporis formam a plu-

