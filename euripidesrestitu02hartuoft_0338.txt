326

in ea et tragoediarum et epopoeiarum consistere intelli-
gent. Quaecunque supra vulgaria eminent, ea, ut gloriae,
ita doloris fons sunt iis, qui habent, et solent praestantis-
sima quaeque bona eximiis malis in vita mortalium com-
pensari. Formae pulcritudine supra naturam humanam
praedita Helena famae turpitudine praeter omnes insons
laborat3 ut monstrum a matre in lucem edita est ovum
pro infante pariente, ita monstri instar vita eius ipsa et
fortuna esse videtur. Utinam igitur deleta tanquam imago
rursus turpiore forma pingeretur unaque deieta fama eius
et sors restitueretur verior meliorque! Nam probro no-
tari probos multo veritate miserius est. Deinde patria,
amicis, cognatis privata et in peregrinam terram abducta
servitutem pro libertate accepit: servi enim barbari et
qui inter barbaros degunt omnes sunt praeter unum qui
regnat. Tum qui unica suerat salutis spes Menelaus oc-
cidit, occidit mater aegritudine confecta, orba degit filia
Hermiona et caret viro, obierunt Dioscuri: nemine igitur
superstite. qui ex clandestinis signis'agnitam a Pseudo-
Helena discernat, redire in patriam ‚ etiamsi possit, non
licet. Solum igitur relinquitur barbari divitis quidem, sed
odiosi, connubium. Praestat mori, sed honeste, non te-
mere. His auditis chorus monet, ne nimium hospitis fidei
tribuat, sed quum domi habeat vatem et certam et ipsi
benevolam, eam de coniuge, sitne superstes an obierit,
consulat, tum demum ex re consilium capiat. Proinde
relicto sepulcro Theonoen se comitante adeat: velle enim
se illi in consulenda virgine adesse. Quo probato consilio
Helena ad oraculum virginis quasi ad certam mortem pro-
ficiscitur et videtur sibi victima tribus deabus, quae de
pulcritudine certarint, et Paridi, qui iudicarit, destinata
esse. simulque formae suae praestantia luctum et feminis
Troianorum et matribus Achivorum immensum peperisse.
Multo igitur felicior fuit Callisto post Iovis concubitum*)

²⁵) scribendum est in v. 367. ἐπέβας pro ἐπέβας. Reliqua sic
corrigenda esse censeo:

ἃ μορφᾷ θηρῶν λαχνογυίων,
ὄμματι λάβρῳ, σχῆμα μιαίνεις,
{gall-vigae? ἄχθεα λύπης.

