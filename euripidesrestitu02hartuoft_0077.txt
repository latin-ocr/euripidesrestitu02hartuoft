65

dere oportet. Et curandum est, ut idonei sint ac ne—
cessarii actus sive episodia‚ velut in Iphigeniae fabula et
furor OrestiS, quo factum est, ut caperetur, et lustratio,

qua salus impetrata est.’'
Cum hac argumentorum simplicitate congeriem rerum

et multitudinem personarum, quae recentiorum plerisque
tragoediis insunt, componenS‚ quam longe hi a recto aber-
raverint, perspicies. Velut communia fabulae Vallenstenii
haecce sunt: „Rex aliquis, magis opibus quam virtute pol-
lens, in magno rerum suarum discrimine auxilium petiit
ab ingenio et virtute viri alicuius factis, quam genere, il-
lustrioris et qui plus auctoritate posset, quam ille imperio3
quod auxilium ut impetraret, nihil 11011 fide data promisit,
nullam non conditionem sua persona indignam subiit. Li-
beratus e periculis alio fuit animo, quam quo fuerat ma-
lis circumventus, salutem regno sibi emtam esse intelligens.
Accedebat, ut ille, male fidens inconstantiae regis pridem
sibi cognitae, ad proditionem spectare crederetur. ltaque
eum exuere rursus honoribus imperioque, quo ornaverat,
studuit: cui consilio quum opinio popularium et ingens re-
rum ab illo gestarum gloria obstaret, ad dolum et insidias
confugiens non proditionis tantum virum optime meritum
accusavit, sed etiam opera usus hominis alicuius, qui pri-
vata iniuria se ab illo laesum putabat, interfecit.” Haec
fere omnia eadem Bellerophontis insunt rebus3 sin ad fe-
licem exitum rem adduci malimus et agnitione facta cae-
dem prohiberi, Theseus occurrit et fabula, quam de eo
Euripides composuit. Verum sine dubio recte fecit Schil-
lerus, quod ex nostratium rebuS, quam alienarum gentium,
materiam petere maluit3 sed non historici partes cum poe-
tae partibus coniungere debuit, non exercitum cum du-
cibus omnibus et calonibus, quasi illuviem quandam, in
scenam invehere, non totius saeculi imaginem exprimere.
Avertantur enim animi a summa re et in propriis discen-
dis detinentur sic, ut vix in mentem scriptoris intrent vim-
que carminis difficilius percipiant. Quod sentiens Goethius
quum fabulae, quam filiam spuriam inscripsit, materiam
in similitudinem eorum, quae de sua vita comitissa quae-
dam Francogallica memoriae prodiderat, conformare con-

T. 11. 5

