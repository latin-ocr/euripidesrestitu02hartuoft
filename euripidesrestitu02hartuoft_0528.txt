516

mare potest recte se habere quod est contra naturam ra-
tionemque: nam neque initio quaerit senex ea, quae Aga-
memnon respondet, neque postquam hic exposuit quae
nemo desideraverat, ille eorum, quae cummaxime multis
verbis explanata sunt, gnarum se esse ostendit. Num
demta illa narratione reliquum conoquium non recte pro-
cedere et singula apte haerere concedendum est? Expe-
ditum profluit colloquium et congruunt inter se verba
omnia3 qui autem a quibusdam viris doctis iniecti sunt
scrupuli, ii faciliori negotio tolluntur quam iniecti sunt.
Num ad principium relata narratio illa non iusti prooemii
munere fungitur et forma eius prooemiis reliquarum fa-
bularum non similis est‘} Plane nihil neque deest neque
abundat, nisi quod Agamemnon, quo sit nomine, non aperte
pronuntiat: quod si omnino necessarium sit, nonnullos ver-
sus a principio eius per interpolatorem ablatos esse de-
cernendum erit.

Duabus fere ex partibus, ut saepius monui, prologi
fabularum Euripidis, i. e. actiones eae, quae chori ingres-
sum praecedunt (μέρος ὅλον τραγῳδίας τὸ πρὸ χοροῦ
παρόδου, Aristot. Poet. c. 12, 1.)‚ constant, quarum altera
est continua narratio *), altera fere colloquii, interdum
cantici, formam induit. Narratione continua sive prooemio
nullum Euripidis drama caruisse testibus iis, quos T. 1.
p. 12 seq. et 322. posui, credendum est. Quae qui agunt
prooemia, ii ad theatrum conversi de rebus, quae actioni-
bus praecedere finguntur, prolixe edocent, hoc unum cu-
ranteS, ut caussae rerum omnes spectatoribus pateant,
quo fit, ut, poetae magis quam suam personam agere vi-
deantur. Omnes enim commemorant enarrantqne ea, quae
commemorare atque enarrare neque affectibus, quibus eos
cummaxime moveri necesse sit, neque occupationibus eo-
rum aut temporis necessitati satis convenit. Deme ex
fabulis haec prooemia, et habebis prologos Euripidis
cum Sophoclis prologis exaequatos neque dramata mu-
tilata esse videbuntur. Est igitur Euripidis prooemiorum

*) ε Z 9μό ς τὰ γεγονότα ἢ τὰ ἐσόμενα δηλῶν, grammaticus qui·
dam in Rhett. Att. T. 11. p. 19. ed. Wnlz.

