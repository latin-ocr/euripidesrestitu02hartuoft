581

184. 12), Heraclidis Pontici περὶ τῶν παρ’ Εὐριπίδῃ
καὶ Σοφοκλεῖ et περὶ τῶν τριῶν τραγῳδοποιῶν*), atque
Asclepiadis, Tagili in Thraciae finibus nati, τραγῳ-
δούμενα (schol. Alcest. v. 1.).

Grammaticorum pari fere in honore Euripidem atque
Sophoclem habentium non obstitit iudicium, quo minus ille
etiam posterioribus saeculis praeferretur. Documento sunt
Plutarchus et Lucianus., quorum illius scripta omnia Eu-
ripidis versiculis distincta sunt, hic non minus frequenter,
quam Aristophanes comicus, illius verbis abutitur, cum
Dione Chrysostomo‚ Philostrato, Libanio‚ Clemente Alex.
et reliquis, ex quorum scriptis fragmenta pleraque collecta
sunt. Ne extremis quidem temporibus agi in theatris fa-
bulas nostri desiisse scriptores historiae Byzantinae osten·
dunt. lta factum est, ut, cum Sophoclis quidem et Ae-
schyli tragoediae praeter eas, quas Alexandrini in canonem
receperant, nullae describerentur, Euripidis multo plures
conservarentur. Renatis autem litteris idem tragicus prae
ceteris diligi coepit. Euripidem Racinius admiratus aemu-
latusque est, Euripidis vitam Baylius in dictionario illo ce-
leberrimo sibi explicandam esse statuit3 iidem Sophoclem
neglexerunt. Euripidem nostrorum poetarum principes,
Lessing**)‚ Schiller atque Goethe, lectitare, admirari atque
imitari nunquam desierunt, quorum hic grandaevus dete-
ctis Phaethontis fabulae fragmentis perinde gavisus est,
ac si summa felicitate affectus esset. Quis credidisset
eundem ansam daturum esse iniuriarum, quas ab eo tem-
pore homines a recto sensu alieni in Euripidem certatim
inferre coeperunt? Iphigeniam Goethe mansuetiorum ho-
minum ingeniis accommodavit, cuius operis captus venustate
Iacobs quum Euripidis Musam reprehendisset, Schlegel
arreptam huius sententiam, non nominato auctore, iteravit
auxitque maledictis3 hunc vero ingens secutus est grex
imitatorum eruditionem se testificari putantium Euripidem
contumeliose vexando, quorum quum usque alius alium
impudentia superaret, infra Kotzebuem detrusus est poeta

³⁸²) Cf. Welck. p. 900 et 980.
’·“*) Vide dramaturg. Hamb. 1. p. 385 seqq.

