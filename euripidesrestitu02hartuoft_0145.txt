133

sequenda esse dixit Aristoteles: quo loco ad rerum impli-
cationeS, non ad hominum vitas imitandas, omnia revocavit.

Alter recentiorum error est, quod cum interitu ho-
minum, quorum sors praecipue agatur, tragoedias utique
finiendas esse arbitrantur, quum conversionem tantum
sive καταστροφήν, non eversionem, et quidem rerum, non
vitae, tragoediae propositam esse veteres voluerint. ltaque
non minor erat numerus tragoediarum, quibus miserae res
in laetas, quam earum, quibus laetae in miseras mutaren-
tur, et reprehendebatur EuripideS, quod infelicem rerum
eventum saepius quam felicem finxisset, defendente Ari-
stotele et maxime tragicum poetarum propter hanc ipsam
rem illum appellante (poet. 13, 6. adde quae T. l. p. 5⁷ seq.
disseruimus). Et recte quidem hic gravia infortunia et
perniciosos eventus a comoedia iudicavit aliena esse, recte
laetum exitum in comoediam magis quam in tragoediam con-
venire dixit, erravit idem, si tragoediam dedecere putavit.
Non enim felicitate vel infelicitate, sed granditate et le-
vitate tragica a comicis distinguuntur, ac decent tragoe-
diam quaecunque maiestatem deorum manifestant, qualis
est inopinata atque insperata rerum conversio, quum effi·
ciuntur ea, quae humanis viribus effici posse desperave-
ramuS, non minus laeta quam misera.

Tertius recentium error est, quod semper singulorum
hominum, nunquam civitatium vel populorum fata tragoe-
dia ostendi opinantur. Tenuis materia sunt res singulo-
rum, et longe tragoedia inferior esset quam epopoeia‚ si
tam angustis contineretur terminis: a qua illa modestia
tam longe abest, ut nunquam· circa singulos homines, sed
semper aut circa familias, ut Odyssea, aut circa populos
et respublica, ut Ilias, occupata sit. Et aperte populo-
rum res et rerum publicarum aut conversiones aut ever-
aiones fabulis Phoenissarum, Troadum, Hecubae, Rhesi,
Heraclidarum, Supplicum itemque Persarum Aeschyli osten-
duntur: quibus in fabulis quae primas agunt partes per-
sonae, harum in nulla summum rerum momentum est.

Exposita Aristotelis sententia, qui res et facta dixit
finem tragoediae propositum esse, itemque Schilleri, qui
homines vitasque praecipue imitatus est, tertiam adiungam

