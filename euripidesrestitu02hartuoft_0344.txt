332

raturus adiit. Helena autem, quum tam longo tempore
intactum servarit torum cum desiderio exspectans maritum
(cuins rei certissimum testimonium est supplicis sedes),
postquam recepit, in necessitatem adducta est fugam ei,
ne vita privetur, celerrimam suadendi: interficiendi enim
regis potestas nulla est, tentare autem quae effici ne-
queunt, stultum est. Sed Menelao mori, antequam uxore
cedat, certum est, et audentem aliquid, quam dantem
manus mori suavius esse decernit. Hac cognita coniugis
voluntate spes quaedam Helenae affulget, si possint Theo-
noae persuadere, ne Menelaum adesse fratri aperiat.
Quodsi preces mulier divina repudiarit, mori una eodem
gladio ambo percussi constituunt. Sed acri antea certa-
mine conflictaturus est Menelaus neque Troicum laudem
dehonestaturus, tum demum in tumulo Protei prins con-
iugem, deinde se ipsum occisurus. Nam fortes vi hostium
oppressos levi terra contegunt dii, ignavos in duras ah-
iiciunt cautes, Admiratus est Wielandus hanc maxime
partem colloquii:
Helena.
At iuro sanctum iusiurandum per tuum caput.
Menelaus.
Quid ais? te morituram neque unquam permutaturam con-
nubium?
Helena.
Eodem quidem gladio, ιιι tuo adiaceam corpori.
Menelaus.
Tange meam dextram, ut rata sint haecce.
Helena.
Contingo‚ mortuo te me lnanc'relicturam lucem.
Menelaus·
Et ego orbatus te finiam vitam.
Helena.
Quomodo igitur moriemur, ut honeste moriamur? Α
Menelaus.
In sepulcri dorso te caesa me interficiam;
„Si tales erunt,” inquit, „et ea praestabunt, quae decet,
actores, si constantiam, pietatem, virtutem satis poterunt
imitari, ut tantam praestantiam heroum Graecorum, quanta

