465

repetenda esse, aut etiam animi perturbationem et libidi-
nem iisdem auctoribus imputandam3 nimios autem affectus
gravissimam esse pestem vitae mortalium, quos regere in
nostra situm esse potestate. Longe igitur Euripidis Oedi-
pus, tum probus ille et constans, tum intemperans hic in·-
sanusque, a Sophocleo Oedipo diversus est.

Iniqua fortuna se ab infantia usum et deorum ira ad
scelera compulsum esse Oedipus queritur. Sed quid ei
succumbere isti iniquitati et patrare scelera magis necesse
fuit quam aliis plurimis, qui laqueos istos daemonum vel
declinaverunt vel ruperunt? Liberis per insaniam interfe-
ctis miserrimus fuit Hercules, sed non noxiuS, et potuit
magno animo fluctus infortunii eluctari. Amore exitiabili
affecta Phaedra nihilominus, quod mori quam peccare ma-
luit, incestum vitavit3 denique alter ille Oedipus, quod
invitus patrem interfecerat insciusque cum matre concu-
buerat, haud multo miserior fuit cognito errore, quam fu-
erat antea, cum illo teneretur: vacuus enim fuit culpa
neque irae obtemperans aut oculos sibi effodit aut exse-
cratus est filios.

Eteoclb deinde mandata edens Creon Polynicem iu-
bet insepnltum eiici, Antigonam autem misso luctu intra
aedes se recipere, ut Haemoni nubat. lnde egregium
nascitur diverbium, quo Antigone, ut est dolore ad obni-
tendum incitata, firmum consilium tum humandi fratris
tum aspernandi nuptias tum comitandi patris declarat.
Quaesitum est iam a veteribus '‘), quomodo fieri potuisset,
ut Antigona, patrem continuo abeuntem comitata, eadem
fratrem relictum apud Thebas sepeliret. Finge igitur
Oedipum statim, cum deductus Athenas fuisset, liberatum
errore de vita decessisse, aut, egresso extra fines terrae
Thebanae patre et in religioso aliquo loco collocato, vir-
ginem clam noctu ad humandum fratrem redisse. Alter-
cans cum Creonte Antigone negat iure puniri cum, qui,
si quid peccarit, morte luerit3 negat mortuos ullo modo
violandos esse: quamobrem se, etiamsi una moriendum
sit, iusta ei pie persoluturam. Per vim deinde a cadavere

²⁸⁸) cf. schol. ad v. 1692.
Τ. 11. 30

