,. 159

bilaritatem gignit, in gravibus moestisque eadem, quum
breviter concisaque dictis plus significatur, quam si-
gnificari videtur, multorumque admonentur spectatores,
quae eos ipsos, qui colloquuntur, fugiant, mirum quantum
valet ad afficiendos miseratione animos peritorum, caussam
eorum, qui colloquuntur, cum iis, quae illi imprudentes
dicunt, comparantium. Huic autem miserationi admiratio
admiscetur magnanimitatis et constantiae Orestis, acerbae
necessitati, in quam se putat deorum iniquitate deductum
esse, sine querelis parentis, Postquam enim eo deventum
sit, ut indigna morte pecoris instar pereundum sit, ne
cum corporis supplicio nominis ignominia coniungatur,
tacitus ignotusque omnibus intereundum sibi esse consti-
tuit. Ergo miserationem sacerdotis, ut inutilem, respuit,
nolens, cum spem salutis nullam esse videat, duplex ma·
lum pro'simplici suscipere aut imminentis periculum mor-
tis obruere lamentis. Eadem ratione aperire virgini quae
sciscitatur recusat. ‘Itaque, quis sit, quaerenti infelicem
se dicit esse, cetera jam curanda esse negans *). Sic re-
moto, quod lpbigeniae dolor antea obstruxerat, impedi-
mento, alterum infertur obstinatus fratris animus, Po-
stremo comiter benigneque roganti, ut id sibi tanquam
beneficium tribuat, Argivum se esse declarat, ex Mycenis
qnondam felicibus oriundum, 'sed ex patria exsulare. Tum
vero iphigenia, cognito quod iucundissimum erat auditu,
blande iterum rogat, ut quae scire cupit aperire velit3
neque Orestes leve dolorum additamentum detrectat.
Cognoscit igitur illa primum, qualis, eversa Troia, sors
fuerit eorum, qui ipsius immolandi auctores fuerunt, red-
isse Helenam et Spartae rursus cum Menelao habitare,
interisse Calcbam, errare etiamnunc procul a patria, mul-
tis malis afflictum, Ulyssem, occidisse Achillem. Deinde
de propinquorum suorum fortuna molestius quaerens et
de patris matrisque caede et de sororis fratrisque sorte
docetur. Haec - omnia singulis versibus et quaeruntur et
respondentur ita, ut multa breviter dictis insit ambiguitas

*) Meritis laudibus hanc morum Orestis adumbrationem extulit
Guil. E. Weberus p. 76. 77.

