1121

altera, quod iis, quae hoc dramate continentur, ea, quae
apud Troiam gesta sunt, quodammodo iterantur. Nam et
Neoptolemus ‘paternae impietatis heredium accepit, et
Hermione quasi altera Helena pestem regno, in quod
transducta est, importat, et Menelaus iterum pro improba
muliere certamina movet, et Andromache,‘ Hectoris dignis-
sima coniux, adest, cuius contumeliam una cum illius nece
deus persequatur. “ ’

Venit Menelaus Molossum adducens comprehensum,
minaturque se eum occisurum, nisi Andromache relicto
sacello sua morte filium redimat. lterum Andromache
oratione utitur ut Hectoris uxore digna ita ad iram do-
minorum magis accendendam, quam restinguendam, idonea.
Huius orationis priore parte ostendit turpe esse quod Me-
nelaus moliatur, altera idem ne utile quidem, sed potius
ipsis auctoribus perniciosum. Orditur ab exclamatione,
qua conqueritur, indignos saepe homines fama atque opi—
nione extolli, esseque gloriam non virtutis fructum, sed
fortunae donum, siquidem Menelaus Troiam vicisse vfe-
ratur, vir tantae vecordiae, ut filiae stolidae obtemperans
cum muliercula misera in certamen descendat. Non am·
plius, inquit, nec te Troia nec! rursus Troiam te dignam
iudico. Tales homines foris splendidi sunt, intuS. prae-
terquam quod praestant opibus, similes vulgaribus. Deinde
multo acerbiora mala, quam quibus hoc tempore filiam
laborare putet, ex caede, quam patrare conetur, et ipsi
et Hermionae oritura esse docet. Primum enim piaculum
atque infamiam contrahi, deinde Hermionam a Neopto-
lemo domo pelli necesse fore, tum turpi 'de caussa di-
missae viro carendum et apud patrem consenescendum.
Denique monet, ne propter levem rem grandia sibi
· mala parare, neve mulierum dementiam vir aequare velit,
sed Neoptolemo, ad quem eae iniuriae damnaque, si qua
sint, perinde atque ad' Hermionam pertineant, iudicium
suppliciumque sumendum permittere. Haec partim pudo-
rem iniicere partim ad sanam mentem reducere quemvis
potuerunt praeter eum, qui unius mulieris caussa bello
moto Troiam perdidit. Verissima tamen sunt quae Me-

