446

matis·efficeret neque exercitus oppugnantium ipse theatro
ostendi posset, certe illum describi sic, ut ad spectatores
timor et anxietas, qua obsessi vexarentur, penetraret. Per-
petua mulierum trepidatione Aeschylus hoc efficere cona-
tus est, strepitum armorum, quem nemo· perciperet, se
audire testantium. Euripides contra, melius quid deceret
sentiens neque fere quicquam, quod cum veritate pugnaret,
in conspectu ponenS, τειχοσκοπίαν imitatus est, Homeri
quidem exemplo delineatam, sed multo vegetioribus, quam
’ est apud illum, coloribus illustratam multoque ad mo-
vendum aptiorem. Non enim quiescentes duces ab otiosis
spectantur, sed oppugnationem cummaxime parantes et
suas quisque cohortes in aciem educentes ab iis, qui de
salute sua timeant. Magnificentius igitur hic prologus
quam plerarumque tragoediarum comparatus est, nec po-
tuit vestibulum ullo modo ad praeparandos occupandusque
animos eorum, qui intrant, aptius honestiusque institui.
Timida puella, cum sene ultra aetatem militarem provecto
colloquens, non quae opinatur vel faudo audivit, sed quae
coram spectat de multitudine exercitus, de ducum ferocia
et fortitudine, de armorum novitate ac splendore exponit.
Quanto hoc commodius est, quam turbam mulierum, quae
nunquam hostes ipsae conspexissent, perpetuis clamoribus
aures obtundere! Esse autem ἰεῐαε-θρὲμματα οὐκ ἀνασχετὰ
Aeschylus ipse testatus est. Praeterea prudenter usus est
noster opportunitate Antigonam, priusquam induceret moe-
rore immutatam, ostendendi eo animi habitu praeditam,
qui pudorem ac venustatem nou excuteret. Quam egregie
paucis verbis adumbrata est timiditas puellae e gynaeceo
ad spectandos procul viros armatos progressae! Quam
decore commovetur subito conspiciens campum armatis

repletum ferroque fulgentem ac veretur, ne portarum re- ’
pagula tantam hostium vim non retineant! Quam apte
sciscitatur nova, admiratur habitumvirorum et vario mo·
do eorum specie afficitur! Fratrem vero oculis diu quae-
situm agnoscens cupit se cum nube per aerem ferri, ut
collo exsulis miseri brachia circumiiciat. Mox Capaneum
prospiciens aditus lustrantem urbis, precatur, ut lovis fut-
men insolentiam superbi, qui servitutem Thebanis minitetur,

