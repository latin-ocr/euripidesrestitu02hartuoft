415

ἴτε νῦν καθ’ ὁδόν, τὴν καλλίστην

θεῶν Εἰρήνην τιμῶντες*)· ἐγὼ δ’

·Ἑλένην Ζηνὸς μελάθροις πελάσω κτλ.

Dra-matum concertatione quisnam vicerit et quosnam
Euripides aemulos habuerit, non est proditum memoriae.
Primum locum Euripidem tenuisse crediderim ideo, quod
summis laudibus statim, postquam cum vulgo communica-
tae sunt, hae fabulae celebrabantur. Nam scholiastes Ari-
stophanis, cuius verba supra attuli, quum quaesivisset, cur
comicus Andromachen, octo annis ante editam, ridens Hy-
psipylen, Phoenissas atque Antiopam omisisset, caussam
omittendi profert hane, quod praestantiores eae fabulae
fuerint, quam quibus maledicere vel Aristophanes potue-
rit. Orestem vero Strattis comicus, qui eadem, qua Ari-
stophanes, ratione Euripidis in ridiculum vertere tragoe-
dias solebat, scite compositum esse (δεξιώτατον) versi-

’bus quibusdam, qui servantur, pronuntiavit.

Ultimam hanc tetralogiam ab Euripide ipso vivo atque
praesente iu certamen commissam esse apparet. Paullo
enim post in Macedoniam concessit, ubi, cum Archelai
fabulam, regi illius terrae gratificans, cum aliis quibusdam
tragoediis composuisset, diem obiit supremum.

A. Antiopa.

Euripidis Antiopam Latinam fecerat, ad verbum de
Graeca expressam, Pacuvius **). Argumentum fabulae ab
Hygino c. 8., ab Apollodoro 111, 5, 5., a scholiasta Apol-

*) Schol. ad hunc versum haecce scripsit: τοῦτό φησιν, ἐπεὶ
ἐπὶ τὰ Πελοποννησιακὰ ἐνόσει ἡ Ἑλλάς· πρεσβευσαμένων
δὲ τῶν Ἀθηναίων οὐ προςήκαντο τὰς σπονδάς.

*ἢ Cic. Fin. I, 2, 4, ln Hygini verbis (c. 8.): eadem Euri-
pidis‚ quam scribit Ennius, Ennii nomen pro Pacuvii

errore sive auctoris sive scribarum inculcatum est. Vide
Welckerum p. 812.

