278

quondam laetitiam Troianorum interrupit3 Helenae aceu-
satio accusationi respondet Alexandri, nec minus illa, quam
hic, formae pulcritudine omnes capit et periculo capitis
liberata suis perniciosa est; Hecubae Astyanax lugendus
est eadem ratione, sed digniore moerore, quam quondam
Alexandrum luxit morti obiectum; denique finis cnm prin-
cipio congruit, quoniam incendium urbis hoc praedicitur,
illo spectatur. Est autem haec tragoedia ex genere eo,
quod omnium summum et praestantissimum esse veteres
communi iudicio decreverunt, simplex illud et patheticam
appellantes, recentiores vero, impatientes grandium, quum
mollem quandam civilemque dei optimi maximi mentem
esse fingant, aversantur. Fuerunt autem qui non implica-
tione tantum, sed etiam simplicitate hoc drama carere pu-
tarent: nihil enim primum, nihil medium', nihil ‚extremum
esse, sed tenorem rerum miserarum nulla inter se neces-
sitate iunctarum. Ex quibus quaero, quidnam fabularum
primum, quid medium, quid extremum esse velint. Pri-
mum sine dubio est suspensio animorum et exspectatio
rerum gravium, quas necessario venturas esse intelligimus,
medium appellamus quo illa, quae exspectaveramuS, ad
exitum adducuntur, extremum denique consummationem
eorundem et compositionem rerum restitutamque pacem
atque quietem. lam quomodo horum quidque in hoc dra-
mate se habeat videamus. Reliquiarum gentis Troianae
sors agitur: quarum duae quasi partes sunt, altera femi-
nae cum liberis, altera urbs. Pueri ad utramque partem
aequaliter pertinent: etenim in iis communis et matrum,
quae pepererunt, et patriae, pro qua pugnantes patres eo-
rum occubuerunt, spes vindictae nititur: itaque non prius,
quam his exstinctis, penitus Troia deleta esse videri pot-
est. Singularum partium quasi effigies quaedam in con·
spectu sunt positae, et seminarum quidem tres introdu-
ctae nobilissimae: Cassandra virgo, Andromache, >Hectoris
uxor, Helena adultera. Accedunt regina et choruS, verum
sic, ut simul civitatis personam sustineant: itaque iis et lu-
gendi Astyanactis, cum quo spes restituendae Troiae una
exstincta est, et incendii tectorum urbis deplorandi munus
delegatum est, Astyanactem autem conspicientes reliquos

