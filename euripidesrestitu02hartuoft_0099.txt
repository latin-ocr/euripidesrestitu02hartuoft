87

necessarium erat ac naturae accommodatum3 et. si un-
quam Euripidi occasio fuit prologum choro agendum defe-
rendi et cum parodo miscendi, huius certe tragoediae ma-
teria eam rationem praescribebat. Sed enim ab eiusmodi
mixtione adeo abhorrebat, ut mallet vel minus naturae
convenientia fingere, quam non iustum prooemium parodo
praemittere. Fecit enim Aethram prius caussam mulie-
rum, quae supplicant, exponentem, quam harum voces
precesque audirentur: quae res absona et praepostera ha-
benda esset, nisi dudum chorum in gradibus arisque tem-
pli consedisse, dudum reginae supplicatum esse et multas
iam preces, antequam aulaea demitterentur, similes iis,
quas iteratas audimus, factas esse appareret. In medias
igitur res rapimur, quum catervam hominum non nunc
demum advenientem, sed assiduam et pridem in supplica-
tione occupatam conspiciamus, et mediam inter supplices
Aethram verbenis cinctam (v. 359.) et quasi ab obsiden-
tibus retentam in loco, iu quo rediens e templo constitit,
filii adventum, quem per nuntium arcessivit, exspectantem
atque interim de rebus actis exponentem.

Preces pro semente publice factura templum Cereris Eleu-
siniae, stipata sine dubio matronarum Atheniensium grege,
adiit Aethra, Thesei regis mater, Aegei uxor, Pitthei filia.
Functa sacris cum ex aedibus deae redisset, ante fores
templi, in gradibus et apud aras matres conspexit ducum
prostratas, qui ad oppugnandas Thebas cum Adrasto ac
Polynice, Argis profecti, ibi omnes interierunt, unaque
cum iis Adrastum supplicantem. Omnes vidit moerore,
luctu, squalore iacentes, supplicia tenenteS, genua ipsius
cum lacrimis amplectentes, ut et misericordia et ramorum
sacrorum reverentia quasi vinculis adstricta (δεσμὸν ἄδε-
σμον ἔχουσα) retineretur. Tum Adrastus caussa dicta
oravit, ut preces interponendo filio persuaderet, ut mise—
ris auxilio esse et mortuis vel verbis vel armorum vi vin-
dicatis vellet sepulturae auctor esse. insepultos enim
omnes, qui conta Thebas arma tulerint, iacere iubent
victores, iura deorum contemnentes, Quibus commota
precibus Aethra, cum nihil, ut mulier, sola moliri vellet,
nuntio misso filium arcessivit. Refert igitur Aethra ea,

