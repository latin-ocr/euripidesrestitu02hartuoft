521

dispositione simul et studia virorum diversa significet et
illustriores eorum distinguat. Tum, etsi, ut paroduS, do-
cendo aptius quam commovendo est, tamen etiam insurgit,
quo loco Achillem cum quadrigis cursu certantem imita-
tur. Quorum omnium contraria insunt navium indici,
quem interpolator elucubravit3 omitte, quod facultate nu-
merandarum navium notandorumque ducum singulorum
feminae, quae praesertim cito transirent et pudore impe-
direntur, plane caruerunt.

Quanta formidine ac poenitentia Agamemnon afficitur
appropinquante die, quo filia in castra perventura est,
tanto cum desiderio Menelaus eiusdem adventum, quasi
pignus recipiendae uxoris â€š exspectat. Itaque quum uno
tempore et ille famulum uxori filiaeque obviam mitte-
ret eversurus quae instituit, et hic obviam proficiscere-
tur ad deducendam victimam, factum est, ut famulus a
Menelao interciperetur et ereptis resignatisque litteris fraus
cognosceretur. Sene epistolam manibus regis rursus ex-
torquere conante, hoc autem verbera illi intentante, rixan-
tes ambo ad praet-orium revertuntur, ex quo postquam
prodiit Agamemnon, clamoribus famuli excitatus, Mene-
laus in eum, quasi hominem fraudulentum, varium mobi-
lemque, magna cum confidentia invehitur, invicemque ille
arrogantiam fratris acriter convincit. Haec contentio mo-
rum depingendorum praebet occasionem. Et Agamemno-
nis quidem persona quasi effigies et exemplar expressa
est demagogorum misera honoris cupidine laborantium,
ac nihil non facientium patientiumque, dum potentiam
consequantur. ltaque ille, quo tempore operam dedit, ut
imperium bellique administrationem adipisceretur, quam-
vis dissimularet cupidinem, comis humilisque omnium dex-
tras prensabat, aditus diurnos nocturnosque cuilibet prae-
bebat popularium et quoscunque conveniebat, etiamsi mi-
nus desiderarent, blande compellabat, moribus quasi mer-
cari studens honorem in medio positum. Idem accepto
imperio, repente mutatus, priores amicos negligebat, diffi-
cilis aditu et in aedibus clausuS. Ex hoc fastidio subito
contracto ac demisso esse animo coepit, simulatque cum
adversa fortuna conflictatus est: nam quum Aulidem pro-

