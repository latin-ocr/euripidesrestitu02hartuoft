269

magnificum cum universum drama est, tum haec actio
digna persona vatis, nullum non verbum continenS, quod
uon sit habitui animi accommodatum.

Abeunte filia rursus in terram Hecuba procumbit, cu-
stodes erigere volentes arcens. Rege patre nata, regi
nupta cum liberos peperisset tam multos tamque prae-
stantes, quam nulla alia mulier, filios quidem omnes nec
minus coniugem vidit ferro interire, filias autem vel in
servitutem vel ad mortem abstrahi. lam sola, orbata ac
deserta in eo -est, ut ad servilem sortem et humillima mi-
nisteria ipsa detrudatur, profanata Cassandrae castitate,
incerta sorte Polyxenae. Haec conquerente regina, virgi-
nes praestantissimo carmine viridissimis coloribus Troiae
expugnationem depingunt. Quae deinde sequitur drama-
tis parS, ea Andromachae et Astyanactis sors spectanda
exhibetur, qui plaustro insidentes cum Hectoris armis aliis-
que spoliis per scenam vehuntur. Ubi in mutuum conspectum
Hecuba atque Andromache redierunt, alternis vocibus ver-
sibusque, primo canentes, deinde colloquentes, tum mala
sibi communia deplorant, tum altera alteram consolantur.
Accipit Andromache ex Hecuba Cassandram vi ad Aga-
memnonem abstractam esse, invicemque haec ex illa, Po-
lyxenam in tumulo Achillis immolatam, a se autem com-
positam sepultamque esse. Tam misera re nuntiata An-
dromache, o mater, inquit, o parens, accipe praestantissi-
mam sententiam, quae dolore mentem tuam possit levare.
Non nasci et mori idem esse dico, vita autem aerumnosa
mortem potiorem: sensu enim malorum carentes liberi
aunt dolore qui e vita decesserunt3 contra qui e florenti-
bus rebus in miseras devenerunt, aegri animis priorem fe-
licitatem desiderant. Polyxena igitur talis est mortua, quaÎ‡
lis esset, si lucem nunquam conspexisset, nihil sentiens
malorum. Ego vero, quae et appetii felicitatem et ade-
pta sui, gravissimam eins feci iacturam. Nam quae-
cunque feminis decora sunt, in his, quum in Hectoris
domo degerem, elaboravi. Exinde ostendit ipsam sibi
pudicitiae atque honestatis laudem in malum vertisse,
quippe propter quam Neoptolemo nubendum sit et in domo
interfectoris serviendum. Miserum autem connubium ipsum

