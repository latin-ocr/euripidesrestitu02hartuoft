314

Formam autem quod attinet, sunt orationes illae ad leges
.artis prudenter compositae: praemittuntur prooemia ad
mitigandum odium conciliandumque favorem apta, ex-
ponuntur res perspicue ac probabiliter, confirmantur pro-
pria, evertuntur adversaria partim validis partim specio-
sis argumentis, neque facile quicquam, quod insit caus-
sae, omittitur, denique peroratio movendis animis idonea
additur, neque fere deest clausulae sententia, quae feriat
auditores, Haec tamen ars tam callide dissimulatur, ut,
nisi si quis dedita opera attendat, nemo facile animad-
vertat.

Ad Clytaemnestram redeo. Huius quoque ingenium
probabilius Euripides quam Sophocles effinxit. Neque
enim credibile est ullam mulierem, tanti sibi flagitii con-
sciam, omni vacare poenitentia, quin etiam ferocire atque.=
ultro increpare liberos patrem interfectum lugente8â€š neque
satis habere eos vitam servis miseriorem degere e bonis
paternis eiectos atque contumeliose tractatos, nisi etiam
in solitudinem proiecti, lumine solis privati, cum crucia-
tibus interficiantur. Quanto naturae humanae melius con-
veniunt quae finxit Euripides, nolle matrem liberos ab
adultero interfici, ignoscere dolori illorum iustissimo neque
scelere, quod impudenter commiserit, gaudere.

Ad sacra diis obferenda in domum mulier squali-
dam splendida intrat, ad altera sacra inde profectura.
Haec meditans a liberis tanquam victima super adulteri
corpus immolatur. Quod dum fit, chorus indignam Aga-
memnonis mortem in mentem revocans imaginem caedis
tanquam praesentis depingit, Audiuntur deinde voces le-
tali plaga affectae3 mox liberi matris respersi sauguine,
signo victoriae infelicissimae, in scenam animo consternato
redeunt, simulque patefactis aedibus gemina ostenduntur
corpora humi prostrata, iure quidem ambo interfecta, sed
non liberorum mauu matri mors inferri debuit. Merito
igitur illi, trucidatam a se matrem, quae genuit, intuentes,
vehementi afficiuntur dolore, et se propter facinus im-
pium ac detestabile omnibus mortalibus merito odio fore
intelligunt. Accusat Orestes Phoebum, qui iusserit, accu-
sat sororem, quae hortata sit: versatur enim ob oculos

